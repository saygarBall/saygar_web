ตอนที่ 12 พ่อ แม่ และลูกชาย
ลินดายังอยู่ในอาการเครียด เธอดึงแขนกุมภาออกไปพูดคุย ส่วนสาวๆ คนอื่นก็ได้แต่มองแม่และลูกไปคุยกันอีกห้อง กุมภายิ้มแห้งๆ เดินตามลินดาที่จูงมือเขาไปอย่างว่าง่าย
ภายในห้อง ลินดาบอกให้กุมภานั่งลง เธอจ้องมองกุมภา ก่อนจะกล่าวขึ้นว่า
“ลูกเลิกเป็นทหารจริงๆ แล้วใช่ไหม”
กุมภาชะงัก เขารู้ว่า ไม่ว่าเขาจะทำอะไร ก็คงปิดบังแม่กับพ่อไม่ได้ ที่ผ่านมาทั้งสองคนได้เฝ้าดูเขามาตลอด เพียงแต่ไม่พูดแค่นั้นเอง
“ผมเลิกแล้ว”
กุมภาตอบ ลินดาชี้นิ้วไปยังปืน
“ของอาชาติชายครับ”
กุมภาตอบโกหก ลินดาหัวเราะ ก่อนจะตีหน้าเข้มกล่าวขึ้นว่า
“พูดความจริงมาจ๊ะ”
ลินดาถามพร้อมกับแสดงสีหน้าเข้มกว่าเดิม กุมภาถึงกับมุมปากกระตุก
“โอเคครับ ปืนนี้เป็นของผมเอง”
“ไปเอามาจากกองทัพหรือ”
ลินดาถามต่อ
“ไม่ใช่ครับ ผมซื้อมาเอง โดยใช้เส้นสายนิดหน่อย”
กุมภาตอบ
“ปืนเถื่อนเหรอ”
ลินดาถามต่อ กุมภารีบโบกมือ
“มีใบอนุญาตครับ ผมเป็นเจ้าของเอง”
กุมภาตอบ
“ไปเอาใบอนุญาตมาให้แม่ดูหน่อย แม่อยากเห็น”
ลินดาถามยิ้มๆ กุมภามุมปากกระตุก แต่เขาก็ยอมเดินไปค้นหาใบอนุญาต มาให้กับลินดาได้ดู เมื่ออ่านข้อความในใบอนุญาตเสร็จ ลินดาก็เงยหน้ามองกุมภา
“เมื่อครู่ ได้ฆ่าคนหรือเปล่าจ๊ะ ให้ตอบความจริงมาจ๊ะ”
ลินดาถาม
“ไม่ได้ฆ่าครับ”
กุมภาตอบ
“แน่ใจนะจ๊ะ”
ลินดาถาม กุมภาพยักหน้าหงึกๆ ลินดาพยักหน้ารับ และหยิบโทรศัพท์ของเธอออกมา และโทรศัพท์ออกไป ไม่นานก็มีคนรับสาย
“บอส ปลอดภัยหรือเปล่าค่ะ”
ปลายสายเอ่ยปากถาม
“มีคนไล่พวกมันไปหมดแล้ว เธอบอกให้ทุกคนไม่จำเป็นต้องมาอีก ให้กลับไปประจำโรงแรมเช่นเดิม บอกแฟนฉันด้วย ไม่ต้องห่วง”
ลินดากล่าวขึ้น
“บอสยังมีอันตรายนะคะ พวกเราไม่สามารถทิ้งงานได้”
ปลายสายตอบ
“นี่เป็นคำสั่ง”
ลินดากล่าวน้ำเสียงเย็น ปลายสายจึงไม่กล้าพูดอะไร นอกจากรับคำสั่ง ลินดาปรายตามองกุมภาอีกครั้ง ก็พบว่าเขากำลังนั่งเช็ดปืนอยู่
“คนอื่นๆ ด้านนอกรู้เรื่อง ลูกเคยไปเป็นทหารไหมจ๊ะ”
ลินดาเอ่ยปากถาม
“ไม่รู้ครับ”
กุมภาตอบรับยิ้มๆ ลินดาถอนหายใจ
“การที่ลูกใช้ปืนเก่งแบบนี้ ลูกคงรู้นะ ควรจะตอบคำถามของพวกเธออย่างไร”
ลินดาเอ่ยปากเตือน กุมภาพยักหน้ารับ
“ผมอยากจะรู้ คุณแม่รู้นานหรือยัง ผมไปเป็นทหารตั้งแต่เรียน”
 กุมภาเอ่ยปากถามอย่างสนใจ ลินดายิ้มหวาน เธอหัวเราะกล่าวขึ้นว่า
“ตั้งแต่ลูกเข้าไปฝึกแม่ก็รู้แล้ว และอาชาติชายก็รับประกัน มันไม่อันตราย และเป็นการฝึกก็ทำให้ลูกแข็งแกร่ง แม่กับพ่อจึงไม่ได้ห้ามอะไร”
“เฮอ…นึกไม่ถึงอาชาติชายจะปกปิดความลับเก่งแบบนี้ ดูไม่ออกสักนิด”
กุมภาบ่น ลินดาใช้มือตบศีรษะของกุมภาเบาๆ
“มันเป็นคำสั่งของแม่ ไม่เกี่ยวกับอาชาติชายหรอก”
ลินดาตอบ กุมภายิ้มแห้งๆ เมื่อนึกอะไรขึ้นมาได้ กุมภาจึงกล่าวต่อไปว่า
“แม่! ปล่อยให้คนพวกนั้นติดตามแม่แบบนี้ มันอันตรายนะครับ”
“อืม แม่เข้าใจจ๊ะ เดี๋ยวจะให้พี่เหล่าทหารช่วยจัดการ พวกเขาน่าจะตามรอยเลือดไปได้ พวกเขาเลือดไหลเยอะขนาดนั้น ยังไงก็ต้องมีเบาะแสให้สืบต่อ”
ลินดาตอบจบ เธอก็เปิดมือถือและโทรศัพท์ออกไป
“ลินดาปล่อยภัยไหม ลูกน้องเธอรายงานมา เธอถูกพวกมันล้อม”
เอกชัยเอ่ยปากถาม
“ฉันปลอดภัยดีค่ะ กุมภาช่วยจัดการพวกเขาจนหนีไปหมดแล้วค่ะ”
ลินดาตอบ
“กุมภาเหรอ เก่งขนาดนั้นเชียว”
เอกชัยเอ่ยปากถาม
“ค่ะ! ตอนนี้พวกเขาล้วนบาดเจ็บ ฉันอยากจะให้คุณ ขอความช่วยเหลือจากเหล่าทัพ ติดตามรอยร่องของพวกมันด้วย มันบาดเจ็บกันหลายคน มันจะเป็นโอกาสดี ที่จะจัดการพวกมันให้หมด”
ลินดากล่าวอธิบาย
“ได้! เดี๋ยวฉันจะรีบจัดการเลย”
เอกชัยตอบรับ
“โอเคค่ะ แค่นี้นะคะ”
ลินดาเอ่ยปากล่ำลา
“เดี๋ยวๆ ฝากบอกกุมภาด้วย แกทำได้เยี่ยมมากๆ ได้เชื้อพ่อไปเต็มๆ ฮ่า ฮ่า ไอ้ลูกรัก”
เอกชัยกล่าวเสียงดัง กุมภาที่ฟังอยู่ถึงกับมุมปากกระตุก
“ฉันคงไม่ต้องบอกแล้วล่ะ ลูกเราได้ยินหมดแล้ว”
ลินดากล่าวยิ้มๆ
“ฮ่า ฮ่า เหรอๆ กุมภาพ่อรักเอ็งนะ”
เอกชัยเอ่ยปากขึ้น กุมภายิ้มแห้งๆ พูดอะไรไม่ออก ลินดาส่ายหน้าและกดวางสายไป ลินดาชี้นิ้วไปยังปืนที่กุมภายังถืออยู่กล่าวขึ้นว่า
“เก็บปืนซะ และออกไปกับแม่”
“ครับ”
กุมภาตอบรับอย่างว่าง่าย และเดินไปเก็บปืนในตู้เสื้อผ้า ก่อนจะเดินออกจากห้องกับลินดา ทั้งสองคนกลับมายังโต๊ะอาหาร ซึ่งยังกินเหลือจำนวนมาก
สาวๆ ทุกคนเวลานี้ ยังไม่มีใครกินเนื้อย่างเพิ่ม เพราะทุกคนยังไม่หายตกใจ และยังพูดคุยกันเรื่องที่กุมภาใช้ปืนยิงใส่ศัตรูของแม่ตัวเอง
เมื่อเห็นกุมภาและลินดาเดินออกมาจากห้อง ทุกคนก็หันไปมองกันหมด รวมทั้งหัวหน้าบอดี้การ์ดนิษาด้วย ลินดายิ้มบางๆ และพากุมภาไปนั่งยังโต๊ะ
“ทุกคนกินกันต่อเลยจ๊ะ ของเหลือเยอะแยะ น่าเสียดายนะจ๊ะ”
ลินดากล่าวขึ้น
“แม่ค่ะ แม่ไปคุยอะไรกับกุมภาเหรอ”
เจนจิราเอ่ยปากถาม เพราะทนความสงสัยไม่ไหว
“ไปถามเรื่องปืนจ๊ะ”
ลินดาตอบ
“แล้วเขาตอบว่ายังไงค่ะ”
เจนจิราถามต่อ ลินดาหัวเราะขำและชี้นิ้วไปยังกุมภา ที่กำลังเริ่มกินเนื้อย่าง
“ถามเขาดูเองเลยจ๊ะ คิคิคิ”
ลินดาตอบ ทุกคนจึงหันไปมองกุมภาที่กำลังคีบเนื้อหมูย่างเข้าไปในปาก กุมภาถึงกับหมดคำจะพูด เขาหัวเราะกลบเกลื่อนกล่าวว่า
“พวกเธออยากจะรู้เรื่องอะไร ถามมาได้เลย ฉันตอบให้พวกเธอได้เสมอ”
“นายทำไมใช้ปืนเป็นอ่ะ”
ธารทิพย์ถามขึ้นก่อนคนอื่นๆ
“ฉันไปซ้อมยิงปืนบ่อยๆ ถ้านับดูฉันยิงไปเป็นหมื่นนัดแล้วมั้ง”
กุมภาตอบโกหก แบบเนียนๆ
“ปืนยาวแถมยังมีกล้องซูมแบบนาย เขาอนุญาตให้ครอบครองด้วยเหรอ”
หยกนภาเอ่ยปากถามต่อ กุมภาคีบเนื้อเข้าปาก ก่อนจะกล่าวต่อไปว่า
“ฉันก็เคยบอกพวกเธอแล้ว มันเป็นของอาชาติชาย พวกเธอนี่ล้าสมัยจริงๆ ปัจจุบันทุกคนสามารถซื้อหาอาวุธปืนยาวได้ แต่จะต้องมีเงื่อนไขหลายอย่างเช่น ต้องผ่านการฝึก ต้องมีใบรับรองการฝึก ถ้าผ่านสองเรื่องนี้ เธอก็เป็นเจ้าของปืนแบบของฉันได้แล้ว ในอนาคตฉันก็จะซื้อมาเก็บไว้เหมือนกัน”
กุมภากล่าวอธิบาย
“ห๊ะ ซื้ออาวุธมายิงคนเนี่ยนะ ฉันไม่เอาด้วยหรอก”
สายพินตอบ
“เธอก็คิดไปแต่ในทางร้าย พวกเราไม่ได้ใช้ปืนยาวอย่างพร่ำเพรื่อซะหน่อย ทั้งไม่ได้พกไปข้างนอก และเก็บเอาไว้ในที่พัก ยกตัวอย่างให้เห็นเด่นชัด ถ้าวันนี้ฉันไม่ได้ยืมปืนยาวมาจากอาชาติชาย เธอลองคิดดูสิ พวกเราเวลานี้อาจจะเละเป็นโจ๊กกันแล้วก็ได้”
กุมภากล่าวอธิบายจบ เขาก็คีบไข่ปลาหมึกเตรียมเข้าปาก
“เดี๋ยวๆ ไข่ปลาหมึกของฉันนะ ฉันเป็นคนย่าง วางลงเลย”
ธารทิพย์ร้องห้าม
“โธ่! อย่าขี้เหนียวนักเลย ของมีตั้งเยอะ”
กุมภาบ่น ธารทิพย์รีบใช้ตะเกียบในมือแยกชิงไข่ปลาหมึกบนตะเกียบของกุมภามากินหน้าตาเฉย กุมภาถอนหายใจใช้ตะเกียบคีบไข่ปลาหมึกในหม้อ ขึ้นมาย่างเองหลายชิ้น
“แล้วศัตรูที่มาหาคุณแม่ จะทำอย่างไรต่อไป มันคงไม่ดีแน่ๆ ที่จะปล่อยพวกมันไปเฉยๆ”
เจนจิราถามต่อ ซึ่งคำถามของเธอ ทุกคนก็อยากจะถามเช่นกัน จึงหันไปมองลินดากันหมด ลินดายิ้มหวาน เธอใจเย็นมาก ใช้ตะเกียบคีบเนื้อหมูขึ้นมาจากเตาพร้อมกับกล่าวต่อไปว่า
“ทุกคนไม่ต้องห่วงแม่นะจ๊ะ แม่ได้บอกพ่อแล้ว ให้แจ้งให้เหล่าทัพช่วยเหลือตามร่องรอยของพวกเขาแล้ว น่าจะได้ข่าวดีในเร็วๆ นี้จ๊ะ”
“วาว! คุณแม่สุดยอดเลย ขอความช่วยเหลือเหล่าทัพได้ด้วย”
สายพินกล่าวน้ำเสียงตื่นเต้น
“หึหึหึ แม่ฉันบริจาคเครื่องบิน เรือดำน้ำ ฮอร์อีกหลายลำ ให้กับทุกเหล่าทัพ ถ้าเรื่องแค่นี้ช่วยไม่ได้ ก็ไม่จำเป็นต้องไปบริจาคแล้ว”
กุมภากล่าวแทรก ลินดาใช้ตะเกียบเคาะศีรษะของกุมภาในทันที
“โอ้ย! แม่ตีฉันทำไมเนี่ย”
กุมภาโวยวาย
“ลูกอย่าใช้สิ่งที่พวกเราให้กับพวกเขามาเป็นบุญคุณต้องทดแทน พวกเราทำเพื่อประเทศไทยด้วยใจ ไม่ได้หวังให้พวกเขามาช่วยอะไรพวกเราเลย”
ลินดาตอบ กุมภาใช้มือลูบศีรษะ ส่วนคนอื่นๆ ก็พากันหัวเราะขำ เพราะนานๆ ครั้ง จะพบเห็นกุมภาเสียท่าใครสักคน กุมภาทำเป็นไม่สนใจแม่ และคีบเนื้อย่างขึ้นมากิน
“เนื้อย่างสุกแล้ว รีบกินกัน เดี๋ยวมันจะไหม้หมด”
กุมภาเปลี่ยนเรื่องคุย
“นิษาอย่านั่งเฉยๆ เธอก็ต้องกินด้วยไม่จำเป็นต้องระวังนักหรอก ฉันบอกแล้ว ลิลลี่เก่งกว่าพวกเราเยอะ ปล่อยให้เธอทำหน้าที่ของเธอไป ถ้ามีอะไรเกิดขึ้น เดี๋ยวเธอจะรายงานพวกเราเอง”
ลินดาตอบ นิษาพยักหน้ารับ
ทุกคนเริ่มใจเย็นลง และเริ่มกินเนื้อย่างมากขึ้น ทุกคนต่างพูดคุยกันเรื่องอื่นๆ จนอาหารบนโต๊ะเริ่มน้อยลง และทุกคนก็เริ่มอิ่มจนกินกันช้าลง
“แม่คะ หนูง่วงนอนแล้ว เดี๋ยวคงต้องขอตัวกลับ”
สายพินกล่าวขึ้น
“มันไม่ดีมั้ง ถ้าพวกเราเดินทางออกไปอาจจะถูกจับตัวก็ได้ เพราะพวกเราก็ยังไม่รู้ ศัตรูของแม่ มันไปกันหมดหรือยัง นอนกันที่นี่แหละ เดี๋ยวตอนเช้าแม่และนิษาจะไปส่งเองจ๊ะ”
ลินดากล่าวขึ้น ทำให้สายพินชะงัก
“พวกเราจะเอาอย่างไร”
สายพินหันไปถามคนอื่นๆ
“แม่พูดถูกนะ พวกเราไม่รู้ พวกเขาหนีไป หรือไปดังรอพวกเรา ดังนั้นรอจนถึงเช้า มันจะเหมาะกว่า”
เจนจิราเห็นด้วย ทุกคนพากันสนทนาอยู่สักพัก กลุ่มสาวๆ ก็ตัดสินใจจะนอนห้องกุมภา ลินดาจึงสอบถามกุมภา มีที่นอนไหม กุมภาพยักหน้ารับ เขาเดินเข้าไปในห้อง และหอบที่นอนออกมา
เจนจิราเลือกโซฟาเป็นที่นอนของเธอ ธารทิพย์ หยกนภา และสายพินเลือกนอนข้างๆ โซฟา ส่วนลินดากุมภาบอกให้เธอไปนอนในห้องของเขา
ส่วนนิษาได้เลือกนอนที่ข้างประตูทางออก โดยไม่สนใจลินดา หรือกุมภาจะคัดค้าน กุมภาเลือกนอนกับลินดาในห้องอาจจะเป็นเพราะความเหนื่อยล้า กุมภาจึงหลับไปอย่างรวดเร็ว
ลินดาใช้มือลูบหัวของกุมภาเบาๆ เธอไม่ได้ใกล้ชิดกับลูกชายคนนี้มานานแล้ว วันนี้เธอจึงดีใจมากที่ได้นอนที่เดียวกับกุมภา
ลินดาค่อนข้างเหนื่อยมาก เมื่อเห็นกุมภาหลับ ไม่นานลินดาก็หลับเช่นกัน เหลือเพียงลิลลี่ที่นั่งลูบหัวแมวในจอทีวีและจับตามองสถานการณ์ รอบคอนโดไปด้วย
กลุ่มสี่สาวก็พากันหลับไปเช่นกัน ทุกคนไม่รู้เลยวันนี้ทั้งสามเหล่าทัพวุ่นวายขนาดไหน เมื่อพวกเขาได้รับสายจากพ่อของกุมภาที่รายงานสถานการณ์เข้าไป ทั้งสามเหล่าทัพก็รีบส่งทหารออกไปล่าในทันที เพราะถ้าพ่อกับแม่ของกุมภาถูกสังหารพวกเขาก็ไม่รู้จะเอาหน้าไปไว้ที่ไหน
กลุ่มคนที่เดือดร้อนอีกกลุ่ม คงหนีไม่พ้นกลุ่มของซางอี้ ที่เพิ่งจะได้ล้มตัวนอน โทรศัพท์ของซางอี้ก็ดังขึ้น เมื่อได้รับสายและพูดคุยกันเล็กน้อย ซางอี้ก็ต้องลุกขึ้นไปปลุกคอบร้าและธันวา
คอบร้าและธันวา เวลานี้กำลังนอนหลับอย่างมีความสุข อยู่ก็ถูกซางอี้ปลุกขึ้นมา ทั้งสองคนจึงงัวเงียขึ้นมามองซางอี้อย่างมึนงง
“เกิดอะไรขึ้นว่ะ”
คอบร้าถาม
“มีงานเข้ามา พวกเราต้องรีบไปดำเนินการ”
ซางอี้ตอบ คอบร้ากับธันวาถึงกับตาเบิกโพลง พวกเขายังไม่ได้นอนเลย ต้องไปทำงานอีกแล้ว นี่มันเป็นการทรมานลูกน้องชัดๆ เลย
“เร็วๆ ลุกไปแต่งตัว พวกเราต้องรีบตามหาเป้าหมาย”
ซางอี้เอ่ยปากขึ้น
“เป้าหมายอะไร ฉันยังไม่รู้เรื่องอะไรเลย”
ธันวาถาม
“ไปแต่งตัวก่อน เดี๋ยวไปคุยกันบนรถ คอบร้านายไปบอกตะวันและแคท ให้อยู่ในห้องสื่อสารด้วย พวกเราต้องใช้คนทั้งหมดทำงานนี้”
ซางอี้พูดเสียงเครียด
“โอเค เดี๋ยวฉันจะจัดการให้”
คอบร้าตอบรับ และลุกขึ้นพร้อมกับธันวาเดินไปยังห้องแต่งตัว ส่วนซางอี้พร้อมแล้ว เขาจึงรีบเดินไปยังรถตู้ที่จอดอยู่ข้างบ้าน เตรียมตัวออกเดินทาง
ไม่นานธันวาและคอบร้าก็ออกมา และขึ้นไปนั่งบนรถ ซางอี้ไม่รอช้าสั่งให้ธันวาออกรถในทันที ระหว่างมุ่งหน้าไปยังเป้าหมาย คอบร้าก็อดไม่ได้ที่จะถามรายละเอียด
“ซางอี้มันเกิดอะไรขึ้นกันแน่ พวกเราถึงต้องมาทำงานตอนใกล้จะสว่างแบบนี้”
คอบร้าเอ่ยปากถาม
“งานด่วนเลยล่ะ เมื่อหนึ่งชั่วโมงก่อน มีกลุ่มคนร้ายโจมตี ลินดา เดชาชาญ ผู้พันจึงเรียกให้พวกเราออกไปปฏิบัติการตามหาเบาะแสพวกมัน”
ซางอี้ตอบ
“ลินดา เดชาชาญ คนดังนี่”
ธันวาที่กำลังขับรถกล่าวขึ้น
“ใช่! ผู้พันกำชับมา พวกเราต้องทำงานให้สำเร็จ เพราะทุกกองกำลังเวลานี้ ต่างก็เริ่มตามล่าคนร้ายแล้ว พวกมันมีด้วยกันหลายคน จึงไม่ใช่เรื่องยากจะตามจับพวกมัน”
ซางอี้ตอบ
“เดี๋ยวนะ ทำไมผู้พันถึงบอก มันเป็นเรื่องไม่ยากที่จะตามจับพวกมัน”
คอบร้ากล่าวขึ้น ซางอี้หัวเราะกล่าวต่อไปว่า
“ตามข่าวที่ผู้พันบอก พวกมันบุกไปคิดจะโจมตีลินดา เดชาชาญ แต่ถูกบอดี้การ์ดของเธอทำร้าย จนพวกมันบาดเจ็บไปเป็นจำนวนมาก”
“โห…บอดี้การ์ดของเธอสุดยอดเลย”
คอบร้ากล่าวขึ้น
“ระดับมหาเศรษฐีของโลก บอดี้การ์ดย่อมต้องเก่งอยู่แล้ว”
ธันวาที่ขับรถตอบแทน
“แต่ฉันก็ยังสงสัย แม้ลินดา เดชาชาญจะดัง มันก็ไม่ถึงขนาดให้ทหารต้องออกโรง”
คอบร้าเอ่ยปากถาม ซางอี้หัวเราะกล่าวขึ้นว่า
“นายไม่รู้หรือ ครอบครัวเดชาชาญ ซื้อทั้งเรือดำน้ำ รถถัง เครื่องบิน มอบให้กับเหล่าทัพทั้งสามและในอนาคตยังจะมีอีกมาก ถ้าลินดา เดชาชาญ ถูกฆ่าตาย ใครจะมอบของพวกนี้ให้กับพวกเขาอีก ดังนั้นการควานหาตัวคนร้าย มันจึงเป็นเรื่องที่สำคัญที่สุดของเหล่าทัพ และพวกเขาต้องทำให้สำเร็จ ไม่งั้นขายหน้าแน่”
“มีการแข่งกันระหว่างเหล่าทัพหรือเปล่า”
ธันวาเอ่ยปากถาม
“มีสิ ผู้พันกำชับ พวกเราต้องเอาชนะให้ได้”
ซางอี้ตอบ
“พวกเราสามคนจะเริ่มตามร่องรอยอย่างไร”
ธันวากล่าวต่อ
“ผู้พันนัดไปพบกับคนอื่นๆ ตามเป้าหมายนี้ ภายในครึ่งชั่วโมง พวกเราจะต้องไปถึงก่อนปฏิบัติการไล่ล่าจะเริ่มต้นขึ้น งานนี้สำคัญมากๆ พวกเราจะต้องทำให้สำเร็จ”
ซางอี้กล่าวน้ำเสียงเรียบนิ่ง พร้อมกับส่งแผนที่ให้กับธันวาไป เขาปรายตามองแผนที่สักพัก ธันวาก็เร่งความเร็วรถมุ่งหน้าสู่เป้าหมายในทันที
“เฮอ…ถ้าทำงานวันนี้เสร็จสิ้น ซางอี้นายช่วยบอกผู้พันด้วย ฉันขอลาหยุดหนึ่งสัปดาห์”
คอบร้ากล่าวขึ้น
“นายไม่ต้องห่วง ถ้าวันนี้พวกเราทำงานสำเร็จ พวกเราได้หยุดยาวแน่ๆ”
ซางอี้ตอบ
“งั้นก็จัดไปอย่างให้เสีย”
ธันวากล่าวขึ้น พร้อมกับรถตู้ที่กำลังทะยานไปยังเป้าหมาย
เกือบสองโมงเช้า กุมภาก็ตื่นขึ้นมา เขาพบว่า แม่ของเขาได้ตื่นก่อนแล้ว และได้ยินเสียงเปิดทีวีมาจากด้านนอก กุมภาจึงเดินออกไปดู นอกจากข่าวผับของจอร์น ดิวอี้ก็ไม่ได้มีข่าวแม่ของเขาถูกโจมตี
แน่นอนมีข่าวการปิดด่านตามถนนต่างๆ ของทหารทั้งสามเหล่าทัพด้วย แม้ทุกคนจะสงสัย แต่ก็ไม่ได้คำตอบที่ชัดเจน พวกเขาได้ตอบเหมือนกัน กำลังตรวจตราการเคลื่อนไหวของทหารรับจ้างต่างดาวที่จะมาก่อปัญหาในประเทศไทย
แต่ในความเป็นจริง พวกเขากำลังไล่ตามล่าคนที่กล้ามาลงมือกับลินดา เดชาชาญ แต่การประกาศออกไป มันก็คงไม่เป็นผลดี พวกเขาจึงใช้วิธีนี้แทน
ยังไม่ถึงเก้าโมงเช้า นักฆ่าที่บาดเจ็บก็ถูกหน่วยทหารบุกเข้าโจมตี และได้จับออกมาเกือบส่วนหนึ่ง มีคนร้ายหนีไปได้เพียง 9 คน ทหารทั้งสามเหล่าทัพยังคงไล่ล่าต่อเนื่อง วันนี้พวกเขาจะต้องกวาดล้างศัตรูต่างชาติให้หมด มันเป็นคำสั่งจาก ผบ.ทุกเหล่าทัพ แม้แต่ตำรวจก็ไม่อาจจะอยู่เฉยๆได้
ในขณะเดียวกัน โรงแรมที่พักของพ่อ และแม่ของกุมภาก็ได้ถูกป้องกันอย่างแน่นหนา ตลอดทั้งชั้นที่พัก ได้ถูกเหมาพักทั้งหมด จึงไม่มีใครขึ้นไปได้นอกจากบอดี้การ์ดส่วนตัว
ด้านภายนอกของโรงแรมก็เต็มไปด้วยทหารจากเหล่าทัพต่างๆ เรียกได้ว่า เป็นการชุมนุมที่หนาแน่นมาก เช่นเดียวกันกลุ่มนักข่าว พวกเขาก็มารอที่หน้าโรงแรมแทบทุกสำนัก
เอกชัย เวลานี้นั่งอยู่บนโรงแรม เขายังไม่ได้ออกมา เพราะภรรยาอยู่ด้านนอก เช่นเดียวกันหน่วยรักษาความปลอดภัย ที่ดูแลอย่างเข้มข้น พวกเขาได้เตือนเอกชัย เวลานี้เขาไม่ควรออกไปข้างนอก มันอันตรายมาก
ไม่เพียงคำเตือนของบอดี้การ์ด แม้แต่ชาติชายพี่ชายของเขาก็ได้โทรศัพท์มาเตือนด้วยเหมือนกันและเวลานี้กองกำลังของเหล่าทหาร และตำรวจกำลังออกไล่ล่าฝ่ายตรงข้าม ให้เอกชัยใจเย็นๆ และอยู่ในโรงแรมไปก่อน เอกชัยได้รับสายจากลินดาแล้ว เขาจึงตกลงทำตามที่ชาติชายขอ
เอกชัยนั่งดูทีวีอยู่ไม่นานประตูห้องก็ถูกเคาะก๊อกๆ บอดี้การ์ดจึงเดินไปส่องดู เมื่อพบว่า เป็นชาติชาย บอดี้การ์ดก็เข้ามารายงาน เอกชัยจึงพยักหน้าให้เข้ามาได้ บอดี้การ์ดจึงเปิดประตู
ชาติชายเดินเข้ามา เมื่อเห็นเอกชัย เขาก็อดที่จะเอ่ยปากขึ้นไม่ได้
“ฉันเชื่อพวกนายจริงๆ มาถึงกรุงเทพวันแรกก็มีปัญหาเลย”
ชาติชายกล่าวขึ้น เอกชัยยกมือทั้งสองข้างแบออก
“ฉันก็ไม่คิด ฝ่ายตรงข้ามร้ายกาจขนาดนี้”
เอกชัยตอบ
“ฝ่ายตรงข้ามเป็นใคร นายรู้หรือยัง”
ชาติชายถาม เอกชัยใช้มือลูบคาง
“ลินดาจำได้ คนที่มาโจมตีเธอก็คือ ศาสตราจารย์แมททิว อืม…จะอธิบายอย่างไรดีล่ะ พูดสั้นๆ การวิจัยหน้ากากมนุษย์ใบนี้ มันแบ่งออกเป็นสองทีม”
เอกชัยกล่าวจบ เขาก็โยนหน้ากากไปให้กับชาติชาย
“ทุนวิจัยที่ฉันให้ไปกับอีกทีม ค่อนข้างสูง มันจึงทำให้งานวิจัยของทีมที่ฉันสนับสนุน ได้รับรางวัลมากมาย ฉันจึงคิดจะสนับสนุนงานวิจัยใหม่ สร้างความไม่พอใจให้กับแมททิวมาก เพราะทางศูนย์วิจัย ได้ทิ้งงานวิจัยของทีมพวกเขา แมททิวจึงโกรธมาก”
เอกชัยอธิบาย
“เรื่องแค่นี้ ถึงกับฆ่ากันเลยเหรอ”
ชาติชายถาม
“เฮอ…คนอเมริกาก็อย่างนี้แหละ พวกเขาไม่เหมือนกับคนไทยหรือคนเอเชีย คนพวกนั้น เวลาทำงานจะทุ่มเททั้งชีวิต ถ้าผิดพลาดหรือล้มเหลวมา พวกเขาจะหมดสิ้นทุกอย่าง และจะโทษคนอื่นที่มาเกี่ยวข้อง”
เอกชัยอธิบาย
“ถ้าจับพวกมันไม่ได้ นายจะทำยังไง”
ชาติชายถามต่อ เอกชัยหัวเราะขำ
“ฉันมั่นใจในหน่วยทหารไทย ยังไงคนร้ายก็ไม่รอดหรอก”
เอกชัยตอบยิ้มๆ ชาติชายถอนหายใจไม่พูดอะไรอีก เอกชัยเดินไปหยิบโค๊กกระป๋องออกมาและโยนไปให้กับชาติชาย เอกชัยยิ้มบางๆกล่าวต่อไปว่า
“มาคุยเรื่องลูกของฉันดีกว่า”
“นายต้องการรู้อะไร”
ชาติชายถาม
“ช่วงนี้เขาเป็นอย่างไรบ้าง”
เอกชัยถามต่อ
“อืม…หลังจากได้พ่อกับแม่บุญธรรม เขาดูเหมือนจะเปลี่ยนไปเยอะเลย”
ชาติชายตอบ
“เปลี่ยนไปด้านไหน”
เอกชัยถามต่อ ชาติชายเอนร่างพิงกับโซฟาก่อนจะกล่าวขึ้นว่า
“เรื่องอารมณ์ความรู้สึก นิสัยประจำตัว และเขารู้สึกจะยิ้มมากขึ้นกว่าเดิมและที่สำคัญ ฉันรายงานให้นายรู้แล้ว เขาได้ลาออกจากกองทัพแล้ว”
“อืม…เรื่องนี้ฉันสนับสนุน เพราะลูกของฉันไปทำงานเสี่ยงจนเกินไป เกิดตายขึ้นมา ลินดาคงร้องไห้เสียใจมากๆแน่ๆ ฉันไม่ต้องการจะให้เป็นเช่นนั้นจริงๆ”
เอกชัยกล่าวเสียงเรียบ ชาติชายตั้งกระป๋องโค๊กลงบนโต๊ะ
“เรื่องนี้ฉันรู้ แต่นายก็ต้องยอมรับ ลูกชายนายมันอัจฉริยะมาเกิด ในประเทศไทยมีคนอย่างกุมภาไม่ถึง 10 คน และคนที่เก่งรอบด้านแบบกุมภา ก็แทบจะไม่มีเลย”
ชาติชายอธิบาย
“แต่กุมภาเป็นลูกของฉัน และฉันก็ไม่ต้องการให้เขาเสี่ยงอันตราย”
เอกชัยตอบ
“ฉันเข้าใจนายน่า เวลานี้เขาก็ลาออกจากการเป็นทหารแล้ว นายก็สบายใจเถอะ”
ชาติชายกล่าวขึ้น เอกชัยจ้องมองพี่ชายกล่าวต่อไปว่า
“แต่วันนี้ กุมภาก็ใช้ปืน”
ชาติชายปรายตามองน้องชาย
“ถ้าเขาไม่ใช้ปืนยาวจัดการพวกมัน เมียนายจะรอดเหรอ”
ชาติชายย้อนถาม เอกชัยจึงได้แต่อึ้งพูดอะไรไม่ออก
“ไม่รู้ล่ะ พี่ยังไงก็ต้องดูแลลูกของฉันให้ดี เพราะกุมภาก็ยังเป็นหลานของพี่เหมือนกัน ฉันไม่ต้องการได้ยิน กุมภาได้รับบาดเจ็บ”
เอกชัยกล่าวขึ้น ชาติชายหัวเราะไม่ได้พูดอะไร
“เมียนายยังไม่กลับมาเหรอ”
ชาติชายเอ่ยปากถาม
“อืม”
เอกชัยตอบรับ แต่ใบหน้าของเขาก็ยังคงกังวลว่า ลินดาจะตกอยู่ในอันตรายแม้จะมีโอกาสน้อย แต่มันก็เป็นครั้งที่สามของปีแล้ว ไม่งั้นเขาคงไม่เพิ่มบอดี้การ์ด
“นายไม่ต้องห่วงไปหรอก ตราบใดลินดาอยู่กับกุมภา ลินดาปลอดภัยแน่นอน”
ชาติชายตอบยิ้มๆ เอกชัยถอนหายใจออกมา
“กุมภาเก่งยังไง มันก็สู้กระสุนปืนไม่ได้หรอก ฉันเดินทางมารอบโลก เห็นคนเก่งๆ แพ้กระสุนมาก็เยอะแล้ว ดังนั้นฉันจึงเซนซิทีฟกับเรื่องนี้มาก”
เอกชัยตอบ ชาติชายมองเขา ก่อนจะหัวเราะออกมา
“นายยังไม่เคยเห็นกุมภาต่อสู้ ฉันบอกนายได้เลย ถ้าเขารู้ตัวก่อน ศัตรูพบปืนมา เขาไม่มีทางถูกยิงเด็ดขาด และเขายังจะตอบโต้กลับได้อีกด้วย”
ชาติชายตอบน้ำเสียงมั่นใจ
“โห…ถ้ากุมภามันมารู้ อาของมันยกย่องมันขนาดนี้ มันคงตัวลอย”
เอกชัยกล่าวขึ้น
“ฮ่า ฮ่านายเป็นพ่อ แต่กลับไม่รู้อะไรเลย ช่างเถอะ! ในอนาคตนายก็จะเห็นเอง อีกเรื่องคนที่จัดการชาวต่างชาติพวกนั้นคงไม่ใช่บอดี้การ์ดของเมียนายหรอก แต่เป็นกุมภานี่แหละ”
ชาติชายกล่าวยิ้มๆ เอกชัยถึงกับอึ้ง เพราะคำพูดของชาติชายถูกต้อง
“เขาได้ฆ่าคนหรือเปล่า”
เอกชัยเอ่ยปากถามเบาๆ
“ไม่ได้ฆ่า กุมภาแค่ยิงป้องกันตัว เขาทำให้ฝ่ายตรงข้ามบาดเจ็บ แต่ไม่ถึงกับตาย และด้วยเลือดที่หยดเต็มถนน มันก็ทำให้พวกเราตามรอยฝ่ายตรงข้ามถูก และอีกไม่นาน พวกเขาคงถูกจับทั้งหมด”
ชาติชายตอบ เอกชัยสูดหายใจลึกๆ
“ดี…ดีมาก ถ้าจับพวกมันได้ ฉันขออัดไอ้แมททิวสักหมัด”
เอกชัยตอบ
“มันไม่คุ้มหรอกไอ้น้องชาย ผ่านไปกี่ปี นายก็ยังใจร้อนเหมือนเดิม นายไปอัดมัน นายอาจจะถูกฟ้อง เสียเวลาไปขึ้นศาลให้ตัดสินอีกหลายปี”
ชาติชายกล่าวขึ้น เอกชัยหางคิ้วกระตุก หมดคำจะพูด
ในขณะที่เอกชัยและชาติชายกำลังสนทนากัน กลุ่มของซางอี้ได้พาทหารบางส่วนมาโอบล้อมบ้านส่วนแห่งหนึ่งเอาไว้ ภายใต้ฝีมือการแฮกของธันวา จึงสามารถติดตามคนของแมททิวได้
พวกเขาใช้เวลาตามร่องรอยเพียง 2 ชั่วโมงเท่านั้นก็ได้รับเบาะแสและได้โทรศัพท์กลับไปรายงานผู้พัน กองกำลังทางทหารจึงได้ส่งฮอร์หลายลำ มาโรยตัวที่นี่
เพราะเหตุนี้เอง คนภายในบ้านจึงไม่กล้าโผล่หน้าออกมาด้านนอก แมททิวได้ส่งสายสืบไปแอบดู เมื่อพบกองกำลังทหารมากกว่าหนึ่งร้อยคนมาโอบล้อมบ้านสวนเอาไว้ มันก็ทำให้แมททิวต้องคิดหนัก
บ้านสวนแห่งนี้ ยังเหลือนักฆ่าอีก 9 คนที่ยังไม่ได้รับบาดเจ็บ พวกเขาจึงเก็บตัวภายในบ้านไม่คิดจะออกมานอกบ้าน ซึ่งมันอันตรายมาก ถ้าฝ่ายตรงข้ามคิดกำจัดพวกเขา
แมททิวที่อยู่ภายในบ้าน นึกไม่ถึงจริงๆ พวกเขาจะถูกฝ่ายตรงข้ามยิงจนบาดเจ็บมากกว่าครึ่ง และในปัจจุบัน เขาก็ยังถูกล้อมไว้อีก
กองกำลังทางทหารได้ส่งหน่วยเจรจาออกไปใช้โทรโข่งพูดเพื่อให้ฝ่ายตรงข้ามยอมมอบตัว แต่สิ่งที่ได้กลับเป็นเสียงปืนยิงออกมารัวๆ เล่นเอาคนไปประกาศต้องก้มร่างลงต่ำ
“ผู้พัน โจรมันเป็นคนต่างชาติทั้งหมด มันฟังภาษาไทยไม่ออก ไปพูดไทยแบบนี้ มันจะฟังออกได้ไง”
ซางอี้กล่าวกับผู้พัน ที่ยืนอยู่ด้านข้าง
ผู้พันเพิ่งจะนึกขึ้นได้เขาจึงมอบหมายให้หน่วยข่าวที่สามารถพูดภาษาอังกฤษได้ไปพูดเกลี้ยกล่อมดู แต่ผลลัพธ์ก็ไม่ได้ต่างกัน ถูกยิงกลับมาแบบรัวๆ
“ผู้ต้องสงสัยด้านในบ้าน พวกเราจะให้เวลาพวกคุณเพียง 30 นาที ถ้าไม่ยอมมอบตัวแต่โดยดีพวกเราก็จำเป็นจะต้องใช้ความรุนแรง”
เสียงประกาศเป็นภาษาอังกฤษดังกึกก้องจบ ผู้ประกาศก็ต้องกระโดดหลบลงบนพื้น เมื่อได้ยิงเสียงรัวปืนออกมาจากบ้านในสวน
ปังๆ ปังๆ ปังๆ
“โอ้ย จะยิงหาหอกอะไรว่ะ”
ทหารหลายคนเริ่มบ่น เพราะถ้าปล่อยให้ยิงแบบนี้ อาจจะถูกพวกเขาตายได้
“ท่านผู้พันครับ พวกเราจะรอครึ่งชั่วโมงจริงๆ เหรอ”
ซางอี้เอ่ยปากถาม
“ใช่! และพวกเราต้องให้เวลาพวกเราได้คิด และก็หวังว่า ฝ่ายตรงข้ามจะยอมมอบตัวดีๆ ไม่เช่นนั้นก็คงต้องสังหารทิ้งทั้งหมด”
ผู้พันตอบเสียงเรียบ
“แล้วระหว่างรอ พวกเราควรจะทำอะไร”
คอบร้าถามบ้าง
“เกลี้ยกล่อมพวกมันต่อไป ครบเวลาเมื่อไหร่บอกฉันด้วย”
ผู้พันร้องตะโกนบอกทหาร ที่ออกไปสื่อสารกับศัตรู
“ครับ”
ทหารสื่อสารตอบรับ และเริ่มพูดเกลี้ยกล่อมศัตรูต่อไป
ในเวลาเดียวกันนี้ ที่คอนโดของกุมภา กลุ่มสาวๆ ได้แต่งตัวเรียบร้อยแล้ว เช่น เดียวกับแม่ของกุมภาและพี่นิษาได้ปลอมแปลงโฉมเป็นหญิงชรา
ทั้งหมดเดินลงจากคอนโดและออกมาขึ้นรถตู้แม่ของกุมภา ส่วนรถของเจนจิรา ตัดสินใจฝากไว้ที่คอนโดของกุมภาไปก่อน เมื่อทุกคนขึ้นรถ พี่นิษาก็ขับออกไปในทันที
กุมภาใช้นิ้วเคาะไปยังตัวถัง เขารู้สึกได้เลย รถคันนี้แข็งแกร่งมาก
“มีอะไรหรือ กุมภา”
สายพินเอ่ยปากถาม
“รถตู้คันนี้น่าจะเป็นรถกันกระสุน”
กุมภากล่าวขึ้น
“ใช่แล้วจ๊ะ สามารถป้องกันกระสุนได้หลายชนิด แต่ถ้าเจอกระสุนอานุภาพรุนแรง ก็ป้องกันไม่ได้จ๊ะ”
ลินดาตอบทุกคน กลุ่มสาวๆ จึงพากันหันไปสนใจผนังรอบๆ ตัวพวกเธอ สายพินใช้มือลูบกระจก เธอจึงอดไม่ได้ที่จะเอ่ยปากถามต่อ
“คุณแม่คะ กระจกพวกนี้กันกระสุนด้วยหรือเปล่าค่ะ”
“เป็นกระจกกันกระสุนเหมือนกันจ๊ะ”
ลินดาตอบ
“วาว…รถคันนี้สุดยอดเลย คุณแม่ซื้อมาจากไหนคะ”
สายพินเอ่ยปากถาม
“ไม่ใช่รถแม่หรอกจ๊ะ ทางโรงแรมเขาให้ยืมมาจ๊ะ”
ลินดาตอบตามความจริง
“ส้มจีน ถ้าเธออยากได้ ฉันให้พ่อฉันทำให้เอาไหม ฉันเคยเห็นบริษัทของพ่อฉันประกอบให้ลูกค้าอยู่หลายคันแล้ว และมีลักษณะเหมือนคันนี้ด้วย”
เจนจิรากล่าวขึ้น
“จริงเหรอ”
สายพินถาม เจนจิรายักไหล่กล่าวว่า
“ฉันจะโกหกเธอทำไม แต่รถที่นำมาทำ จะต้องมีช่วงล่างที่แข็งแกร่งมาก ไม่งั้นคงรับน้ำหนักไม่ได้”
“รถที่นำไปทำ ควรมีน้ำหนักเท่าไหร่อ่ะ”
ธารทิพย์ถามบ้าง
“4-6 ตัน”
เจนจิราตอบ
“โห…งั้นฉันยังไม่เอาหรอก ฉันคงยังไม่พร้อมจะเป็น VIP ขอขับรถปกตินี่แหละ”
สายพินกล่าวขึ้น กุมภาถึงกับหัวเราะขำออกมา ลินดารู้สึกยินดีมาก ที่กุมภาไม่เหมือนเด็กคนเดิม แต่ดูเขาร่าเริงขึ้นมาไม่น้อย ซึ่งลินดาก็ชอบกุมภาแบบนี้มากกว่าแบบเดิม
ภายในรถพูดคุยกันอย่างสนุกสนาน จนในที่สุดก็มาถึงคอนโดของสาวๆ เมื่อส่งทุกคนลงจากรถแล้ว นิษาก็ขับรถมุ่งหน้าไปยังโรงแรมที่พักของพวกเธอ โดยมีกุมภาติดรถไปด้วย
ลินดาพูดคุยกับกุมภาตามปกติ เมื่อนิษาขับรถตู้กลับมาถึงโรงแรมก็เกือบสิบโมงเช้าแล้ว นิษาขับรถเข้าไปในโรงแรมและจอดรถในช่องพิเศษ ซึ่งมีไว้ให้กับบุคคลสำคัญ โดยมีบอดี้การ์ดหลายคนออกมาปกป้องตามระเบียบ
เมื่อประตูรถถูกเปิดออก ลินดาและนิษาก็ลงไปก่อน ส่วนกุมภาลงมาทีหลัง เขาปรายตามองบอดี้การ์ดหญิงสาวทุกคนที่ยืนอยู่รอบรถด้วยลักษณะเตรียมพร้อมโจมตี
“บอดี้การ์ดหญิงพวกนี้ใช้ได้เลย”
กุมภาเอ่ยปากชม
“คิคิคิ เป็นแม่คัดเลือกมาเอง แต่ก็ต้องใช้เวลาหลายปี ถึงจะได้จำนวนเท่ากับปัจจุบัน”
ลินดาตอบ กุมภานึกถึงปีก่อน เขาพบเห็นบอดี้การ์ดของแม่มีเพียง 60-70 คน แต่เวลาผ่านไปอีก 1 ปี บอดี้การ์ดเพิ่มขึ้นมาเป็นหลักร้อยเลย
“ไปกันเถอะ”
ลินดาเอ่ยปากชวน กุมภาพยักหน้ารับ และเดินตามลินดาไปยังลิฟต์ลับที่ในช่องทางพิเศษ ซึ่งเวลานี้ถูกเฝ้าด้วยบอดี้การ์ดหญิงห้าคน พวกเธอยืนเฝ้าโดยไม่พูดอะไรกัน
เมื่อประตูลิฟต์เปิดออก ลินดาและนิษาก็เดินเข้าไปก่อน ส่วนกุมภาขึ้นลิฟต์เป็นคนสุดท้าย
“ลิฟต์ตัวนี้ พวกเราใช้คนเดียวเหรอครับ”
กุมภาเอ่ยปากถาม
“ใช่จ๊ะ เพื่อไม่ให้เกิดความวุ่นวาย”
ลินดาตอบ
“เขาไม่ว่าเหรอ”
กุมภาถามต่อ ลินดาหัวเราะขำ
“เพื่อไม่ให้เกิดปัญหา พวกเราขอใช้ลิฟต์ตัวนี้ และให้เงินค่าบริการด้วย พวกเราได้ประโยชน์ พวกเขาเองก็ได้ประโยชน์เช่นกัน จึงไม่เกิดปัญหาอะไร”
ลินดาตอบยิ้มๆ กุมภาพยักหน้าไม่ได้พูดอะไรอีก เพราะต่างคนต่างได้ประโยชน์ มันเป็นไปตามทำนองคลองธรรมของนักธุรกิจ
เมื่อขึ้นมาถึงชั้น 9 ประตูลิฟต์ก็ถูกเปิดออก กุมภาก้าวเท้าออกไปก็พบกับบอดี้การ์ดชายมากมาย เรียกได้ว่า มียืนทั้งสองฝั่งเพื่อรักษาความปลอดภัย
ทุกคนทำความเคารพลินดาที่เดินผ่าน กุมภาก็ถูกทำความเคารพเช่นกัน ไม่นานลินดาก็เดินมาถึงห้องพักขนาดใหญ่ที่สุดของโรงแรม
ลินดาเคาะประตูเป็นจังหวะสามครั้ง ไม่นานประตูก็ถูกเปิดออก ลินดาเดินเข้าไปในห้องเป็นคนแรก ตามด้วยกุมภาที่เดินตามเข้าไปติดๆ ส่วนนิษายืนรออยู่ด้านนอก
เมื่อได้เห็นเอกชัย กุมภาก็อดไม่ได้ที่จะคลี่ยิ้มบางๆ
“สวัสดีครับพ่อ”
กุมภาเอ่ยปากทักทายก่อน
“ฮ่า ฮ่า สวัสดีไอ้ลูกชาย”
เอกชัยตอบ และเดินเข้ามากอดลูกชาย พร้อมกับถาม
“ตกลง ลูกจะยังเอารถสปอร์ตอยู่หรือเปล่า พ่อจองซื้อให้ลูกแล้วนะ”
เอกชัยกล่าวขึ้น กุมภาส่ายหน้า
“ผมได้รถขับแล้วครับ”
กุมภาตอบยิ้มๆ
“ไอ้รถกระป๋องคันสีเขียวนั่นเหรอ”
เอกชัยถาม กุมภาหัวเราะกล่าวขึ้นว่า
“พูดอย่างนั้นก็ไม่ถูกนะครับ มันเป็นรถ VIP ที่ผมชอบมาก”
“ตกลงไม่เอาใช่ไหม”
เอกชัยถาม กุมภายักไหล่
“ครับ”
กุมภาตอบรับ เอกชัยใช้มือเกาศีรษะของตัวเอง เพราะเขาสั่งรถไว้แล้ว ถ้ากุมภาไม่เอาเขาจะปฏิเสธยังไง กุมภาเข้าใจพ่อของตัวเอง เขาจึงกล่าวขึ้นว่า
“พ่อยังมีลูกสาวอีกสองคนไม่ใช่เหรอ มอบให้เธอไปสิ”
“หือ…จริงด้วย ทำไมฉันถึงโง่แบบนี้เนี่ย”
เอกชัยกล่าวจบเขาก็โทรศัพท์ไปยังบริษัทขายรถ และเรียกให้พวกเขาเอารถมาส่งได้ แต่ให้ไปส่งที่คอนโดของธารทิพย์ กุมภาเดินไปนั่งลงบนโซฟา เมื่อเห็นกระป๋องโค๊กวางบนโต๊ะ เขาก็พอจะรู้แล้ว ใครมาหาพ่อของเขา
