                ตอนที่ 14 ออนไลน์อีกครั้ง
 เมื่อสายพินและเจนจิราเห็นกุมภาไม่ได้รถเหมือนพวกเธอ สองสาวก็รู้สึกเซ็งไปเหมือนกัน เพราะการอวดรถ มันคือสิ่งหนึ่งที่สองสาวชอบมาก มันไม่ได้เป็นเพียงแค่สองสาวเท่านั้น แต่ทุกคนที่มีรถใหม่ แทบต้องการจะอวดคนอื่นๆ อยู่เสมอ และยิ่งเป็นครอบครัวเดียวกัน มันยิ่งดีสำหรับพวกเธอ
แต่ในเมื่อกุมภาไม่ได้ซื้อรถใหม่ มันถึงทำให้สองสาวเซ็งเป็นอย่างมาก
“นายไม่อิจฉาเหรอ”
ธารทิพย์ถาม
“ไม่เลย”
กุมภาตอบยิ้มๆ หยกนภาถอนหายใจ
“เฮอ…ฉันยอมใจเลย”
หยกนภากล่าวขึ้น
“ฉันล่ะสนใจจริงๆ วัตถุอะไรในโลก มันจะทำให้นายตื่นเต้นได้”
ธารทิพย์กล่าวต่อ กุมภายิ้มบางๆ เขานิ่งคิดสักพักก็กล่าวขึ้นว่า
“มันก็มีอยู่นะ”
“ห๊ะ จริงเหรอ อะไรมันจะทำให้นายตื่นเต้นได้”
ธารทิพย์ถามสีหน้าอยากรู้มาก แม้แต่หยกนภาก็อยากรู้เช่นกัน ทั้งสองจึงจ้องหน้ากุมภา คาดคั้นให้เขาบอกออกมาเดี๋ยวนี้
“คอมพิวเตอร์ไง แต่มันจะต้องเป็นคอมพิวเตอร์ที่เร็วที่สุดในโลก ฮ่า ฮ่า ฮ่า ต้องมีแรมที่สุดยอด มีฮาร์สดิสระดับโปร มีอินเตอร์เน็ตอภิมหาความเร็วสูง สามารถเชื่อมต่อระดับ 2 TB ได้ เพราะเวลาโหลดหนังจะได้ไม่ต้องรอ ฮ่า ฮ่า และมีอีกเรื่อง ฉันต้องการได้การ์ดจอระดับเทพเรียกพี่ ถ้าได้ GeForce RTX 30000 จะดีมากๆ ฮ่า ฮ่า”
กุมภากล่าวจบ เขาก็หัวเราะเสียงดัง
แต่พอหันไปมองสองสาวก็พบว่าทั้งสองคนได้เดินหนีไปแล้ว เพราะคอมพิวเตอร์ที่กุมภาพูดถึง มันราคาหลายสิบล้าน และถ้าไม่ใช่คนใช้งานจริงๆ ไม่มีทางใช้เงินหลายสิบล้านซื้อคอมพิวเตอร์มาใช้หรอก
“ว้า…คุยกับพวกเธอน่าเบื่อจริงๆ”
กุมภาบ่น
ส่วนสายพินและเจนจิรา เมื่ออวดรถกับกุมภาไม่ได้ผลทั้งสองคนก็พูดคุยกันเรื่องรถของพวกเธออย่างสนุกสนาน ไม่ได้สนใจกุมภาที่ยืนดูรถของทั้งสองคนคนเลย
ธารทิพย์ปรายตามองกุมภากล่าวขึ้นว่า
“แน่ใจนะ ไม่ได้อยากได้”
“แน่ใจ ไอ้รถพวกนี้มีข้อบกพร่องหลายอย่าง ฉันไม่ชอบมันสักนิด”
กุมภาตอบ ธารทิพย์กับหยกนภาหางคิ้วกระตุก
“ข้อบกพร่องอะไรอ่ะ”
ธารทิพย์ถาม
กุมภายิ้มกล่าวขึ้นว่า
“ข้อแรก…รถพวกนี้มันต่ำเกินไป ถนนในบ้านพวกเราไม่เหมาะกับรถพวกนี้สักเท่าไหร่ ยิ่งออกไปต่างจังหวัด โอกาสรถจะฐานพังมีสูงมากๆ และถ้ามันวิ่งเข้าไปในหมู่บ้านบนดอยเมื่อไหร่ จอดสนิท!”
กุมภาหัวเราะและยกชูสองนิ้ว
“ข้อสอง…โคตรขึ้นยาก จะขับทีต้องใช้ท่าเฉพาะ ต้องมุดเข้าไป ขึ้นยากยังไม่พอ ลงก็ยากอีก เฮอ…ยังไงก็สู้รถธรรมดาไม่ได้ เปิดปุ๊บเข้าไปนั่งได้เลย สบายใจ หึหึ”
ธารทิพย์กับหยกนภาหางคิ้วกระตุก ยังไม่ทันที่พวกเธอจะได้พูดอะไร กุมภาก็ยกชูสามนิ้ว
“ข้อสาม…คนมองเยอะเกิ๊น รถบ้าอะไร ขับไปไหนคนก็มอง แถมยังมองกันแทบทุกคน โอ้ย…เรื่องนี้รับไม่ได้จริงๆ”
กุมภาตอบ
“0_0” <<<<<< สีหน้าของธารทิพย์
“0_0” <<<<<< สีหน้าของหยกนภา
‘ไอ้หมอนี่…ความคิดหลุดโลกไปแล้ว’
สองสาวคิดในใจ กุมภายังคงบ่นไปอีกสารพัดปัญหาของรถสปอร์ต มีทั้งเป็นความจริง และเป็นปัญหาเฉพาะกุมภาคนเดียว แต่มันก็พอจะทำให้ธารทิพย์และหยกนภารู้สึก กุมภามันจะพูดเกินไปแล้ว
สองสาวรู้สึกปวดขมับขึ้นมาอย่างกะทันหัน
“โอเค ฉันเข้าใจนายแล้ว เลิกพูดเถอะ”
ธารทิพย์กล่าวขึ้น กุมภาต้องการแกล้งธารทิพย์และหยกนภา เขาจึงพูดข้อเสียของรถสปอร์ตต่อไป จนธารทิพย์และหยกนภาต้องบีบขมับ
“โอเค โอเค ฉันจะไม่ถามอะไรเกี่ยวกับรถสปอร์ตนายอีก”
ธารทิพย์รีบพูด
“ใช่ๆ”
หยกนภาตอบรับอีกคน
“ห๊ะ ทำไมล่ะ ฉันกำลังมันเลย และความคิดของฉันก็กำลังกระฉูดพร้อมพูดเต็มที่ พวกเธอก็ฟังฉันหน่อยเถอะ นานๆ ฉันจะได้ระบาย”
กุมภาพูดตามตรง ธารทิพย์กับหยกนภาถึงกับอึ้ง
‘ไอ้บ้านี่ต้องการระบาย’
ธารทิพย์คิดในใจ
‘ไม่นะ ฉันต้องการกลับคอนโด ถ้าฉันฟังกุมภาบ่นต่อไป ในอนาคตฉันคงไม่ชอบรถสปอร์ตไปอีกคนแน่’
หยกนภาคิดในใจ
สองสาวตัดสินใจวิ่งไปขึ้นรถของสายพินและเจนจิรา และบอกให้พวกเธอรีบพากลับคอนโด เจนจิราและสายพินโบกมือให้กับกุมภา และขับรถกลับคอนโดในทันที
“โธ่..นึกว่าจะแน่ ฮ่า ฮ่า”
กุมภากล่าวจบ ก็หัวเราะเสียงดัง
กุมภากลับขึ้นไปนอนบนคอนโด เนื่องจากได้นอนมานิดเดียว มันจึงทำให้กุมภาเพลียมาก เขายังไม่ได้อาบน้ำ ความง่วงก็รบกวนจนกุมภาเผลอหลับไป
ลิลลี่เห็นกุมภาหลับไปแล้ว เธอจึงปิดไฟ และเปิดแอร์ด้วยอุณหภูมิ 25 ตามที่กุมภาเคยเปิดไว้ น่าเสียดาย เธอไม่มีมือและเท้า เธอจึงไม่สามารถไปหยิบผ้าหุ่มมาคลุมร่างกุมภาได้
กุมภากว่าจะตื่นกลับมาอีกครั้ง เวลาก็ผ่านไปเกือบตีสองกุมภาได้สั่งให้ลิลลี่เปิดไฟและไปอาบน้ำ กุมภาหยิบโทรศัพท์มาดู และอ่านข้อความต่างๆ ที่แม่ได้ฝากเอาไว้ เพราะกุมภาได้บอกแม่ เขาจะเล่นเกม ถ้าจะพูดคุยอะไร ให้เขียนมาทางไลน์ของเขาได้เลย
กุมภานอนอาบน้ำเกือบครึ่งชั่วโมงเขาก็แต่งชุดนอนออกมายืนที่ริมระเบียง กุมภาอดคิดในใจไม่ได้ สายพินกับเจนจิราคงนอนไม่หลับแน่นอน
ซึ่งก็เป็นความจริง สายพินกับเจนจิราเอาเก้าอี้มานั่งที่ระเบียง และจ้องมองรถตัวเองพร้อมกับพูดคุยกัน แม้เวลาจะตีสองแล้ว ทั้งสองคนก็ยังตื่นเต้นอยู่ มันผิดกับธารทิพย์และหยกนภา นอนหลับไปนานแล้ว
ทั้งเจนจิราและสายพินวางแผนการเอาไว้พรุ่งนี้จะขับรถไปโชว์ที่มหาลัย และจะขับกลับไปโชว์ที่บ้าน พวกเธอได้ขอพ่อให้ซื้อให้นานแล้ว แต่พ่อกับแม่เธอปฏิเสธ และบอกให้ใช้รถที่บ้านไปก่อน
ดังนั้นทั้งสองคน จึงมีความคิดจะเอารถพวกนี้ไปโชว์พ่อกับแม่ของเธอ เพราะมันเป็นรถของพวกเธอ ดังนั้นจึงสามารถเอาไปโชว์ได้ โดยไม่ตะขิดตะขวงใจ
กุมภาออกมานั่งพัก และเปิดดูทีวี เมื่อเห็นทุกช่องมีแต่ข่าวพ่อกับแม่ของเขา มันก็ทำให้กุมภาอดที่จะยิ้มแห้งๆ ออกมาไม่ได้ เพราะหลายช่องพากันสอบถามหากุมภาลูกชายคนเดียวของพวกเขา แต่พ่อกับแม่ก็เพียงยิ้มไม่ได้ตอบอะไร
ส่วนข่าวผับของดิวอี้ ออกมาแป๊บเดียว มันก็ไม่ได้ถูกเปิดอีกกุมภาคิดจะได้เห็นจอร์น ดิวอี้ออกทีวีทุกช่องแต่จนแล้วจนรอด เขาก็ไม่ได้เห็น มันถูกตัดออกไป เพราะข่าวด่วนพ่อกับแม่ของกุมภาเข้ามาแทรก
“เฮอ…เสียใจด้วยนะเพื่อน”
กุมภากล่าวจบ เขาก็หัวเราะกับความซวยของจอร์น ดิวอี้ พรุ่งนี้หมอนั่นต้องโทรศัพท์มาโวยกับเขาแน่นอน แต่กุมภาคงไม่ได้รับสาย เพราะเขาจะไปเล่นเกม
กุมภาเปิดดูข่าวจนไม่มีอะไรดูแล้ว กุมภาก็ตัดสินใจไปเล่นเกมต่อ แต่เขาก็ไม่ลืมฝากลิลลี่ดูแลห้องพักด้วย และถ้าเกิดเหตุการณ์ไม่คาดฝันขึ้น ให้รีบส่งสัญญาณแจ้งให้เขาทราบ
ลิลลี่ตอบรับ
กุมภาเช็คความเรียบร้อยภายในห้องจนมั่นใจจะไม่เกิดอุบัติเหตุขึ้นแน่ๆ เขาจึงเข้าไปในห้องเครื่องเกม และออนไลน์กลับไปยังเกมแดนภูติอีกครั้ง
ฉางฟงมาปรากฏตัวภายในเมืองแห่งภูติ ฉางฟงถึงกับตะลึงกับทัศนียภาพที่เปลี่ยนแปลงไป กุมภาแทบไม่อยากจะเชื่อ เวลานี้เมืองของเขามันจะมีร้านต่างๆ มากขึ้นกว่าเดิม
“ท่านเจ้าเมือง”
หนูในเมืองเอ่ยปากทักทาย
“ไม่ได้เห็นเมืองแห่งภูติแป๊บเดียว เมืองเปลี่ยนไปเยอะเลย นายทำงานได้ดีมาก”
ฉางฟงอดไม่ได้ที่จะเอ่ยปากชม
“เฮอ…ภายในสองเดือนในเกม มีปัญหาเกิดขึ้นมากมาย โชคดีพวกเราทุกคนสามารถแก้ปัญหากันได้ ไม่งั้นคงไม่เห็นเมืองแห่งนี้เติบโต”
หนูในเมืองตอบ กุมภาใช้มือตบไหล่ของฝ่ายตรงข้าม
“ฉันไม่ผิดหวังจริงๆ ที่ฉันมอบให้นายเป็นรองเจ้าเมือง”
กุมภากล่าวขึ้น
“เฮอ…เรื่องนี้จะยกความชอบให้ฉันคนเดียวไม่ได้หรอกพี่ชาย ต้องยกความชอบให้กับเนฟด้วย ฉันไม่รู้เขาไปหาหินศิลาแดงมาจากที่ไหนมากมาย ถามก็ไม่ยอมบอก”
หนูในเมืองกล่าวพร้อมกับส่ายหน้า
“เนฟไปไหนแล้ว”
กุมภาเอ่ยปากถาม
“เขาออกเดินทางไปรับหินศิลาแดง สองเดือนมานี่ เขาเดินทางเป็นครั้งที่ 10 แล้ว ฉันบอกจะส่งคนไปช่วยขน เนฟก็ไม่เอา เขาบอกจะไปคนเดียว”
หนูในเมืองบ่นพร้อมกับส่ายหน้า
กุมภายิ้มบางๆ เนฟทำตามที่เขาได้พูดเอาไว้ เขาไม่ยอมให้ใครไปด้วย และเวลาออกเดินทาง เขาก็จะเดินไปทางอื่นๆ ก่อน จนแน่ใจไม่มีใครติดตาม เขาจึงจะมุ่งหน้าไปยังเป้าหมาย
 “ไปพูดคุยกันที่ร้านน้ำชาดีกว่า เดี๋ยวจะเล่าให้ฟังทั้งหมด”
หนูในเมืองกล่าวต่อ ฉางฟงพยักหน้ารับ
“อืม ไปสิ”
ฉางฟงตอบรับยิ้มๆ ระหว่างเดินไปยังร้านน้ำชา ฉางฟงก็อดที่จะถามขึ้นไม่ได้
“ซีเรีย ซามีน และซินเวียไปอยู่ที่ไหนกัน”
ฉางฟงถาม ทั้งๆ ที่รู้อยู่แล้ว
“ซีเรียไปเป็นครูสอนผู้เล่นคนอื่นๆ ในการใช้พลังเวทรักษา ซามีนเล่นตุ๊กตาอยู่ทางเหนือกับภูติเผ่าอื่นๆ ส่วนซินเวียไปค้าขายกับภูติเผ่ารอบข้าง ซึ่งเธอก็ทำได้ดี สร้างพันธมิตรภูติเผ่าต่างๆ ให้พวกเราได้เกือบ 10 เผ่าแล้ว”
หนูในเมืองอธิบาย กุมภานึกไปถึงเมืองต่างๆ เขาจึงอดไม่ได้ที่จะเอ่ยปากถามต่อ
“เวลานี้สถานการณ์สร้างเมืองต่างๆ ในแดนภูติเป็นอย่างไรบ้าง”
“เฮอ…ช่างนี้สู้กันดุเดือดมาก เมืองในแดนภูติที่ถูกสร้างขึ้นมาสองแสนกว่าเมือง ได้ถูกทำลายลง จนเหลือสี่หมื่นกว่าเมืองภายในสองเดือน”
หนูในเมืองตอบ
“เพราะหินศิลาแดงเหรอ”
ฉางฟงถามเข้าประเด็น หนูในเมืองพยักหน้ารับ
“ใช่! ยิ่งหินศิลาแดงมีน้อย เมืองเกิดใหม่ก็แทบไม่ได้เกิด เพราะถูกโจมตีและแย่งหินศิลาแดงไปก่อน เมืองใหญ่ๆ พากันจ้องมองเมืองเกิดใหม่ตาเป็นมัน”
หนูในเมืองตอบ
“เมืองพวกเราถูกโจมตีหรือเปล่า”
ฉางฟงถามต่อ
“หมายถึงสัตว์อสูรหรือผู้เล่น”
หนูในเมืองถามกลับ ฉางฟงยิ้มบางๆ
“ทั้งสอง”
ฉางฟงตอบ หนูในเมืองหัวเราะกล่าวต่อไปว่า
“ถ้าเป็นผู้เล่นไม่มีใครกล้ามาเลย ในกระทู้ประจำเมืองต่างๆ พากันกลัวเมืองของพวกเรา แต่ก็มีข้อดีมีนักท่องเที่ยวมาเยี่ยมพวกเราหลายเมือง ฉันเห็นว่า ยังไงก็ห้ามพวกเขามาเที่ยวเมืองไม่ได้ ฉันจึงเก็บค่าเข้าเมือง 20000 เหรียญเงินภูติกับพวกเขาทุกคน และได้ปล่อยให้พวกเขาเข้ามาสำรวจเมืองได้”
“หา! ปล่อยเข้ามาแบบนี้ มันไม่วุ่นวายเหรอ”
ฉางฟงถาม
“ไม่หรอกพี่ชาย ฉันได้แต่งตั้งภูติเผ่าทากพสุธามาเป็นบอดี้การ์ดของเมือง ถ้าใครมีปัญหา ให้พวกเขาจับโยนออกไป ได้ ซึ่งก็แทบไม่เกิดปัญหาอะไรเลย”
หนูในเมืองตอบ
“โอ…นายมีความคิดที่ดีมาก”
ฉางฟงเอ่ยปากชมอีกครั้ง
“แม้ว่าผู้เล่นจะไม่มาบุกเมือง แต่ก็ไม่สามารถห้ามสัตว์อสูรได้ พวกมันบุกเข้ามาโจมตีพวกเรามากขึ้นกว่าเดิมมาก แต่ก็โชคดี พวกเรามีซินเวีย เธออัดพวกมันจนเละแทบทุกครั้ง นอกจากนี้ค่ายกลของพวกเราก็ใช้งานได้ดี สามารถกำจัดสัตว์อสูรที่จะบุกเข้ามาในเมืองได้เกือบทั้งหมด”
หนูในเมืองตอบจบ ทั้งสองก็เดินมาถึงร้านน้ำชาพอดี เมื่อเข้าไปเถ้าแก่อี้จิงก็วิ่งออกมาต้อนรับ และพาฉางฟงและหนูในเมืองไปยังที่นั่งพิเศษริมร้าน
“ไม่ได้เจอกันนาน กิจการเป็นอย่างไรบ้างเถ้าแก่”
ฉางฟงเอ่ยปากถาม
 “ดีมากครับท่านเจ้าเมือง ตอนนี้พวกเราเปิดสาขาสองแล้วร้านอยู่ห่างออกไปเกือบ 300 เมตรทางทิศเหนือของเมืองแห่งภูติครับ ท่านเจ้าเมืองสามารถเข้าไปใช้บริการได้เลยครับ”
เถ้าแก่อี้จิงตอบด้วยน้ำเสียงสุภาพ ฉางฟงยิ้มบางๆ พยักหน้ารับ
“พรุ่งนี้เดี๋ยวฉันจะไปรองกินดู”
ฉางฟงตอบรับ หนูในเมืองจึงกล่าวต่อไปว่า
“ปัจจุบันพวกเรามีร้านน้ำชา 2 แห่ง ร้านขายอาหาร 1 แห่ง ร้านเสริมสวย 1 แห่ง ร้านขายยา 1 แห่ง และร้านขายของจิปาถะอีก 1 แห่ง และโรงแรม 1 ชั้น”
หนูในเมืองรายงาน
“ทำไมไม่สร้างโรงแรม 5 ชั้นเลย”
ฉางฟงถาม หนูในเมืองถอนหายใจกล่าวขึ้นว่า
“โรงแรมหาซื้อพิมพ์เขียวยากมาก ไม่มีใครยอมขายเลย เพราะทุกคนต่างต้องการโรงแรมระดับสุดยอด ไปไว้ในเมืองของตนเอง ที่พวกเขาหาซื้อโรงแรม 1 ชั้นมาได้ก็ต้องใช้เงินไปหลายพันเหรียญเงินภูติ”
หนูในเมืองกล่าวอธิบาย
“1 ชั้นมีกี่ห้อง”
ฉางฟงถามต่อ หนูในเมืองหยิบพิมพ์เขียวออกมา
“โรงแรมของพวกเราแม้จะมี 1 ชั้น แต่ก็มีจำนวนห้องถึง 24 ห้อง ถ้าอัพเกรดก็จะเพิ่มคูณสองก็จะได้เป็น 48 ห้อง ซึ่งพวกเราได้พิมพ์เขียวอัพเกรดมาแล้ว รอแต่ได้หินศิลาแดงมาก็จะอัพเกรดได้”
หนูในเมืองรายงาน
 “แล้วธุรกิจของโรงแรม ในปัจจุบันเป็นเช่นไร”
ฉางฟงถามต่อ หนูในเมืองส่ายหน้า
“ไม่พอให้บริการยังมีความต้องการใช้ห้องอีกเยอะ ปัจจุบันโรงแรมต้องปรับห้องพักแบบชนิดนอนกัน 3-5 คน ไม่งั้นก็ไม่พอบริการคนในเมือง”
หนูในเมืองตอบ
“อืม…พวกเราพอจะสร้างโรงแรมเพิ่มได้หรือเปล่า”
ฉางฟงถามต่อ หนูในเมืองพ่นลมหายใจออกมากล่าวต่อไปว่า
“กำลังหาซื้อพิมพ์เขียวอยู่ครับ คงต้องใช้เวลาอีกสักระยะ แต่ยังไงก็ตาม พวกเราคงต้องซื้อมาในราคาแพงแน่ๆ เพราะของมีน้อย ความต้องการสูง”
“ซื้อเลย ผ่านไปสัก 2-4 ปี พวกเราน่าจะได้ทุนคืน”
ฉางฟงเอ่ยปากสั่ง
“ได้ครับ ฉันจะบอกคนที่อยู่ในเมืองภูเขา ออกไปตระเวนหาซื้อดู หวังว่าจะมีคนมาขายให้กับพวกเรา”
หนูในเมืองตอบจบ น้ำชาและอาหารว่างก็ถูกนำมาเสิร์ฟ ทั้งสองคนกินกันอย่างอร่อย ฉางฟงยังพูดคุยกับหนูในเมืองอีกสักพัก เขาก็ขอตัวไปหาซีเรียและซามีน
หนูในเมืองไม่มีอะไรทำ เขาจึงขอเดินไปด้วย ฉางฟงก็ไม่ได้ขัดขวาง ทั้งสองคนยังคงพูดคุยกันตลอดเวลาเดินทาง หนูในเมืองได้สอบถามฉางฟงอีกหลายอย่าง ซึ่งเขาก็ตอบหนูในเมืองอย่างตรงไปตรงมา
ที่มุมหนึ่งของร้านน้ำชาทางเหนือบัณฑิตเที่ยงธรรมมาถึงเมืองแห่งภูติได้หลายวันแล้ว เขาได้สำรวจทุกแห่ง เพื่อประเมินสถานการณ์โดยรวมว่า เขาสามารถยึดเมืองแห่งนี้ได้ไหม
แต่ผลลัพธ์ที่ได้ มันทำให้บัญฑิตเที่ยงธรรมยังไม่กล้าเคลื่อนไหวใดๆ หลังจากเห็นฝีมือของซามีนเล่นตุ๊กตา และเผลอส่งหมัดอัดภูติเผ่าทากพสุธา กระเด็นไปติดกำแพงเมือง
บัณฑิตเที่ยงธรรมยอมรับตัวเองไม่สามารถทำแบบซามีนได้ ต่อให้คนที่เขาพามา รุมโจมตีซามีน ก็คงไม่มีทางสำเร็จและถ้าเธอโกรธ พวกเขากลายเป็นซากแน่นอน
นอกจากซามีนแล้ว เขายังเคยเห็นซินเวียสู้กับสัตว์อสูรที่มาบุกเมือง ตรีศูลของเธอ เมื่อมันขยายใหญ่และฟาดลงมา ต่อให้บัณฑิตเที่ยงธรรมมากับนักรบ 200 คน ก็คงถูกฟาดปลิวหายไปทั้งหมด
สรุปคือ ระดับของพวกเขายังต่ำเกินไป จากการประเมินด้วยสายตา ซามีนและซินเวียควรจะมีระดับพื้นฐาน 400 ไปแล้ว และถ้าเธอเรียกใช้งานปราณสร้างสรรค์ ระดับของพวกเธอคงไม่ต่ำกว่า 500
นั่นยังไม่ใช่เหตุผลหลักที่เขาตัดสินใจอยู่เฉยๆ แต่บัณฑิตเที่ยงธรรมได้เห็นภูติเผ่าทากพสุธาและภูติเผ่าดอกไม้สวรรค์เข้ามาเดินกันขวักไขว่ในเมืองแห่งภูติ ส่วนด้านบนกำแพงเมืองก็มีภูติเผ่าทากพสุธาพากันเดินตรวจการอยู่ตลอด
มันเป็นครั้งแรกที่บัณฑิตเที่ยงธรรมเห็นการสนทนาของทั้งสองฝ่ายได้พูดคุยกันอย่างเป็นกันเอง พวกเขาราวกับเป็นชนเผ่าเดียวกัน ซึ่งบัณฑิตเที่ยงธรรมไม่เคยเห็นมาก่อน
เช่นเดียวกัน บัณฑิตเที่ยงธรรมและพรรคพวกได้ไปขอเควสจากภูติทั้งสองเผ่า และพวกเขาก็ได้รับเควสมา มันจึงทำให้บัณฑิตเที่ยงธรรมตะลึงมาก ใครจะไปคิดผู้เล่นจะขอเควสกับภูติง่ายได้ขนาดนี้
เมื่อมีการลงข่าวในช่องสื่อสาร ก็มีผู้เล่นกำลังจะเดินทางมายังเมืองแห่งภูติมากขึ้น หลายคนมีเป้าหมายที่แตกต่างกันไป ซึ่งเวลานี้ก็ยังไม่มีใครรู้ เมืองแห่งภูติจะถูกโจมตีอีกครั้งในวันไหน
แต่หนูในเมืองก็ไม่ได้กังวล ถ้าทุกคนได้เห็นซามีนที่เดินเล่นไปทั่วเมือง และโชว์ฝีมือของเธอด้วยความบังเอิญ พวกเขาจะต้องตะลึง และไม่กล้าบุกเข้ามาแน่นอน
มีครั้งหนึ่ง ซามีนเล่นทรายในเมืองกับผู้เล่นหญิงหลายคน เธอจึงเอาหินมาบดด้วยมือ เพื่อสร้างทรายมันได้สร้างความแตกตื่นให้กับทุกคนมากๆ เพราะผู้เล่นที่บดหินด้วยมือจนละเอียดแตกออกเหมือนกับทราย แทบเป็นไปไม่ได้เลยในปัจจุบัน แต่ซามีนกลับทำได้ง่ายๆ ราวกับกินกล้วย
ตั้งแต่บัดนั้นเป็นต้นมาหนูในเมืองจึงให้ผู้เล่นไปชวนซามีนเล่นทรายบ่อยๆ และยังทำต่อหน้าผู้เล่นที่มาเที่ยวเมืองแห่งนี้ด้วย นอกจากนี้หนูในเมือง ยังจัดให้ซามีนได้ยิงธนูโชว์
หนูในเมืองต้องตะลึง กับการยิงธนูของซามีน เพราะมันไม่เข้าเป้าหมายสักลูก และไม่รู้ลูกธนูมันจะวิ่งไปทางไหน มันไม่ต่างจากคนยิงมั่วๆ สักเท่าไหร่ ยิ่งสร้างความหวาดกลัวให้กับผู้เล่นที่มาเยี่ยมเมืองแห่งภูติมากขึ้น
ทุกคนต่างเข้าใจว่าซามีนแกล้งทำผลลัพธ์มันจึงออกมาเป็นแบบนี้ หนูในเมืองในตอนแรก เขาก็คิดซามีนแกล้งทำแน่ๆ แต่เมื่อเธอยิงไปเรื่อยๆ หนูในเมืองก็เข้าใจ นี่…มันฝีมือที่แท้จริงนี่หว่า
ฉางฟงได้เตือนหนูในเมือง อย่าให้ผู้เล่นชายเข้าไปใกล้ซามีนนัก ไม่งั้นเมืองแห่งภูติอาจจะหายไป หนูในเมืองไม่เข้าใจคำพูดของฉางฟงสักเท่าไหร่ แต่เมื่อเป็นคำเตือนของฉางฟง หนูในเมืองจึงได้ตั้งองครักษ์พิทักษ์ซามีนเอาไว้
หนูในเมืองไม่รู้จริงๆ ถ้ามีผู้ชายไปใกล้กับซามีนเกินไป อะไรมันจะเกิดขึ้น แต่ดูจากพลังยุทธ์ของซามีน มันคงเป็นเรื่องไม่ดีแน่ๆ หนูในเมืองจึงตัดสินใจระวังตัวเอาไว้
“เธอเป็นโรคกลัวผู้ชายมากๆนะ ถ้ามีผู้ชายที่ไม่คุ้นเคยไปใกล้ๆ เธอ สติของเธอจะหายไปและกลายเป็นบ้าชั่วคราว ถ้าฉันไม่ได้อยู่ด้วย รับรองที่นั่นเละเป็นโจ๊ก”
ฉางฟงกล่าวยิ้มๆ และยังเดินต่อไป หนูในเมืองหางคิ้วกระตุก
“ซินเวีย เธอทำอะไรบ้าง นอกจากออกเดินทางไปเผ่าต่างๆ”
ฉางฟงถามต่อ
“เธอรับสมาชิกในเมืองจำนวนหนึ่ง และเปิดแผงค้าขาย สิ่งที่เธอนำมาขายก็จะเป็นอาหาร ขนม และอุปกรณ์อีกหลายชนิด ซึ่งก็ได้รับความนิยมอยู่บางส่วน”
หนูในเมืองตอบ
“เธอไม่ได้เปิดแผงขายอัญมณีหรือ”
ฉางฟงถามอย่างสงสัย
“เธอเปิดขายเอง ไม่ได้เปิดเป็นประจำ เธอเปิดตามใจของเธอ แต่อีกไม่นาน พวกเราจะเปิดร้านขายอัญมณีของ NPC แล้ว คงไม่มีปัญหาอะไร”
หนูในเมืองตอบ
‘ยัยซินเวียก็ยังคงเป็นซินเวีย เธอไม่ยอมให้คนอื่นจับเงินมากจนเกินไป สมกับเป็นโคลนอริสจริงๆ’
ฉางฟงคิดในใจ
ระหว่างนั้นฉางฟงก็เดินผ่านสถานที่แห่งหนึ่ง และพบเห็นซีเรียที่สวมใส่หน้ากากกำลังสอนผู้เล่นนักเวท ซึ่งมีทั้งผู้ชายและผู้หญิง เธอยังคงสวมใส่หน้ากากเหมือนเดิม จึงไม่มีใครเห็นใบหน้าของเธอไม่งั้นเมืองแห่งภูติคงวุ่นวายแน่
หนูในเมืองเห็นฉางฟงหยุดยืนดู ซีเรียกำลังสอนนักเวท
“นี่เป็นนักเรียนรุ่นที่ 10 แล้ว เธอเก่งมาก สามารถสอนผู้เล่นให้แข็งแกร่งขึ้นได้อีกหลายระดับ หลายคนอยากจะเห็นใบหน้าของเธอ แต่ซีเรียกลับปฏิเสธ ฉันก็ไม่รู้ทำไมเธอถึงไม่ยอมให้ใครเห็นใบหน้า”
หนูในเมืองกล่าวอธิบาย
“เธออาจจะสวยมั้ง”
ฉางฟงตอบยิ้มๆ ทำให้หนูในเมืองชะงัก
“พี่ชายเคยเห็นใบหน้าของเธอแล้วหรือ”
หนูในเมืองถาม ฉางฟงหัวเราะและส่ายหน้า
“ฉันยังไม่เคยเห็นหรอก”
ฉางฟงตอบโกหก เพราะถ้าตอบเคยเห็นแล้ว หนูในเมืองต้องถามต่อไปแน่ หน้าตาเธอเป็นอย่างไรและเขาก็ไม่อาจจะไม่อธิบายออกไป ดังนั้นการปฏิเสธจึงเป็นทางเลือกที่ดีที่สุด
ไม่เพียงแต่ซีเรียได้สอนนักเวท เขายังพบผู้เล่นแข็งแกร่งอีกหลายคน กำลังสอนผู้เล่นเช่นกัน ซีเรียเห็นฉางฟงกำลังยืนดูเธออยู่ไกลๆ ซีเรียก็คลี่ยิ้มและโบกมือทักทายเขา
นักเวทที่เรียนกับเธอจึงหันไปมอง เมื่อเห็นเป็นท่านเจ้าเมืองออนไลน์แล้ว ทุกคนจึงเอ่ยปากทักทาย และกลับไปเรียนต่ออีกครั้ง
ฉางฟงปล่อยให้ซีเรียสอนอย่างอิสระ ส่วนเขาและหนูในเมืองก็เดินต่อไป และพบเห็นหนูกินจุกำลังพูดคุยกับเพื่อนๆ ที่อยู่ในกิลด์เดียวกัน
“สวัสดีพี่ชาย”
หนูกินจุเอ่ยปากทักทายก่อน
“สวัสดีเช่นกัน”
ฉางฟงตอบกลับ และมองหนูกินจุกำลังกินขนมกองใหญ่ที่ด้านหน้าของตัวเอง
“นายยังกินจุเหมือนเดิมเลยนะ”
ฉางฟงกล่าวขึ้น หนูในเมืองหัวเราะขำ
“หนูกินจุขอเพียงมีของกิน เรื่องอื่นๆ ไม่สำคัญ เขาจะอยู่กี่วันก็ได้ แต่ถ้าไม่มีของกิน เขาไม่มีทางอยู่เกินอาทิตย์เด็ดขาด มันเป็นข้อกำหนดของเขา”
หนูในเมืองอธิบาย หนูกินจุหัวเราะและอ้าปากกัดกินขนมในมืออย่างเอร็ดอร่อย ฉางฟงนึกอะไรขึ้นมาได้ เขาจึงหันไปหาหนูในเมืองกล่าวขึ้นว่า
“ฟ้าสร้างและชาอูหลงหายไปไหน”
หนูในเมืองถอนหายใจกล่าวว่า
“ทั้งสองคนอยู่ในช่วงปรับระดับ ตั้งแต่พี่ชายออกจากเกมไปทั้งสองคนก็เก็บตัว และจะออกมาข้างนอกน้อยมาก ส่วนใหญ่พวกเขาทั้งสองคนจะปรับระดับตัวเองอยู่ตลอดเวลา”
“ระดับของทั้งสองคนเท่าไหร่แล้ว”
ฉางฟงถามต่อ
“ระดับของฟ้าสร้างในรอบที่แล้วคือ 233 ส่วนชาอูหลงอยู่ในระดับ 231 ส่วนปัจจุบันฉันก็ยังไม่รู้เหมือนกันน่าจะขึ้นอีก 3-5 ระดับมั้ง”
หนูในเมืองตอบ
“แล้วพวกนายระดับปัจจุบันอยู่ที่เท่าไหร่”
ฉางฟงเอ่ยปากถาม หนูในเมืองยิ้มแห้งๆ กล่าวขึ้นว่า
“ฉันระดับ 175”
“ส่วนฉันระดับ 179 แล้ว”
หนูกินจุตอบ
“ท่านเจ้าเมืองระดับเท่าไหร่”
หนูกินจุเอ่ยปากถามบ้าง ฉางฟงหัวเราะกล่าวต่อไปว่า
“มากกว่า 400”
“โอโห…สูงกว่าพวกเราเยอะเลย”
หนูกินจุร้องอุทานจบ ทั่วทั้งเมืองก็เกิดสัญญาณเตือนภัยดังกึกก้อง ทุกคนที่อยู่ในเมือง ล้วนได้ยินเสียงเตือนภัยนี้ หนูในเมืองอดที่จะถอนหายใจและกล่าวขึ้นไม่ได้
“น่าจะเจอสัตว์อสูรแมลงสาบยักษ์มาบุก ช่วงนี้มันมาบ่อยเกิน ทุกคนรีบไปประจำตำแหน่งเร็วเข้า พวกเราจะให้มันบุกเข้ามาในเมืองไม่ได้เด็ดขาด”
หนูในเมืองร้องคำรามดังลั่น
“พี่ชาย คงต้องช่วยพวกเราแล้ว เพราะเนฟกับซินเวียไม่ได้อยู่ในเมือง”
หนูในเมืองกล่าวขึ้น
“ไม่มีปัญหา นายไปประจำตำแหน่งของนายได้เลย”
ฉางฟงกล่าวจบ หนูในเมืองและหนูกินจุก็วิ่งขึ้นไปบนกำแพง ส่วนฉางฟงใช้ทักษะลดแรงโน้มถ่วง ร่างของเขาจึงลอยขึ้นไปบนท้องฟ้า
ฉางฟงมองออกไปรอบทิศทางในที่สุดเขาก็จับสัมผัสได้ ในทิศตะวันออกมีกองทัพสัตว์อสูรไม่ต่ำกว่า 50 ตัวกำลังบินใกล้เข้ามา
“ทุกคน ฉันจะเปิดค่ายกลแล้ว”
หนูในเมืองร้องตะโกน ชั่วอึดใจต่อมา ค่ายกลป้องกันเมืองระดับสุดยอดก็ถูกเปิดใช้งาน ทำให้คนในเมืองปลอดภัยไร้ซึ่งอันตราย มันเป็นไม้ตายที่สร้างความมั่นใจให้กับทุกคนที่อยู่ในเมืองแห่งภูติ
ฉางฟงไม่รอช้า เขาเหินร่างออกไปด้านนอก มุ่งหน้าเข้าไปหาสัตว์อสูรแมลงสาบยักษ์ ซึ่งมีขนาดตัวใหญ่เท่ากับรถเก๋ง ชั่วอึดใจ เสียงในหัวของฉางฟงก็ดังสนั่น
“สัตว์อสูรแมลงสาบยักษ์ระดับ 200 เตรียมโจมตี”
“สัตว์อสูรแมลงสาบยักษ์ระดับ 190 เตรียมโจมตี”
“สัตว์อสูรแมลงสาบยักษ์ระดับ 180 เตรียมโจมตี”
“สัตว์อสูรแมลงสาบยักษ์ระดับ 199 เตรียมโจมตี”
“สัตว์อสูร….”
เสียงรายงานสัตว์อสูรเตรียมโจมตีดังถี่ยิบ ฉางฟงไม่ได้สนใจนัก ถ้าระดับของพวกมันต่ำกว่า 300 เขาก็ไม่จำเป็นต้องไปกังวล ต่อให้ยกกำลังพลมาอีก 100 ตัว มันก็ไม่ใช่ปัญหา
ร่างของฉางฟงได้พุ่งออกไป พริบตาก็บุกฝ่าเข้าไปในฝูงสัตว์อสูรแมลงสาบยักษ์ ฉางฟงเหวี่ยงกำปั้นอัดพวกมันอย่างรุนแรง จนร่างของพวกมันร่วงตกลงมาระเบิดพื้นเป็นหลุม
ตูม ตูม ตูม เสียงระเบิดที่พื้น พร้อมกับร่างกายที่ถูกหมัดอัดทะลุ ฉางฟงเคลื่อนไหวเร็วมาก สัตว์อสูรแมลงสาบยักษ์ได้พยายามบินโจมตีก็ไม่เป็นผล ฉางฟงสามารถหลบได้ตลอดเวลา และโจมตีตอบโต้กลับอย่างดุเดือด
ภายในเวลา 10 นาที ฉางฟงจัดการสัตว์อสูรแมลงสาบยักษ์ไปแล้ว เกือบ 30 ตัว พวกมันพยายามรุมโจมตีฉางฟง แต่ไม่ได้ผล เพราะความเร็วของพวกมันต่ำกว่าฉางฟงมาก
ฉางฟงไม่ได้ใช้ทักษะโจมตีพวกมัน แต่ใช้กำลังบดขยี้อย่างเดียว แต่ละหมัดรุนแรงมากๆ ไม่มีตัวไหน สามารถทนแรงหมัดของฉางฟงได้เลย
หนูในเมืองที่เตรียมการรับมือ ถึงกับพูดอะไรไม่ออก เมื่อเห็นฉางฟงชกหมัด ส่งร่างของสัตว์อสูรแมลงสาบยักษ์ปลิวกระเด็นตกลงมาตายที่เท้าของเขา
“หมัดพี่ชายโคตรหนักเลย ซัดที่เดียวสัตว์อสูรแมลงสาบยักษ์หัวระเบิดตายอนาถ”
หนูกินจุกล่าวพึมพำ
ไม่เพียงแค่หนูกินจุและหนูในเมืองจะได้เห็นการต่อสู้นี้ ผู้เล่นภายในเมืองต่างก็เห็นเช่นกัน แม้แต่คนมาเที่ยวเมืองแห่งภูติก็เห็นถึงประสิทธิภาพของฉางฟง
บัณฑิตเที่ยงธรรมถึงกับต้องสูดหายใจ การต่อสู้แบบนี้ต่อให้บอสน้อยมาเอง ก็ทำเหมือนฉางฟงไม่ได้เด็ดขาด ฝีมือมันแตกต่างกันเกินไป
หมัดของฉางฟงสามารถฆ่าสัตว์อสูรระดับ 200 ได้ โดยไม่ต่างจากฆ่าไก่ ด้วยระดับของเขาในปัจจุบันเพียง 310 ไม่มีทางจะไปสู้ฝ่ายตรงข้ามได้ แม้จะใช้งานเกราะปราณสร้างสรรค์ด้วยก็ตาม
“บัณฑิตเที่ยงธรรมนายแน่ใจนะ จะให้พวกฉันไปต่อสู้กับคนๆ นี้ เพราะเท่าที่ดูเขาต่อสู้ บอกได้เลยมันสุดยอดมาก ถ้าจะให้ไปสู้กับหมอนี่ ฉันยอมแพ้ไปเลยดีกว่า”
พลังใบไม้กล่าวพึมพำ บัณฑิตเที่ยงธรรมถึงกับหมดคำจะพูด
“พี่ชายอย่าว่าฉันพูดมากเลยนะ พลังใบไม้พูดถูกต้อง ถ้าพวกเราฝืนไปต่อสู้เพื่อยึดครองเมืองนี้ ต่อให้ยกกำลังพลมา 500 ก็ถูกฆ่าเกลี้ยง”
ใบมีดแสนสะท้านกล่าวเสริม
“ชายคนนี้ฆ่าสัตว์อสูรแมลงสาบยักษ์ด้วยการอัดมันเพียงครั้งเดียว ส่วนพวกเรากว่าจะฆ่าพวกมันได้ ต้องใช้คนสองถึงสามคน และต้องต่อสู้ไม่ต่ำกว่า 10 นาที แค่นี้ก็รู้ถึงความแตกต่างแล้ว”
พลังใบไม้กล่าวต่อ
“ฉันรู้…เฮอ คงต้องรอเจรจาดู”
บัณฑิตเที่ยงธรรมกล่าวขึ้น ทุกอย่างเป็นไปตามที่เพื่อนของเขาได้พูด ไม่มีทางเลยที่จะใช้กำลังบังคับเมืองแห่งภูติได้ ยกเว้นการเจรจาอย่างเดียว
“10 นาที ฆ่าได้เกือบ 30 ตัว หมอนี่เก่งเกินไปจริงๆ”
บัณฑิตเที่ยงธรรมกล่าวเบาๆ
ระหว่างที่ฉางฟงกำลังฆ่าสัตว์อสูร เมืองอมตะก็กำลังรับศึกเช่นกัน สัตว์อสูรเสือดาวหางแมงป่องได้บุกเข้ามาโจมตีเมืองของพวกเธอหลายสิบตัว
แต่นางฟ้าอมตะก็ไม่กลัว เธอออกไปต่อสู้กับพวกมันอย่างดุเดือด และสามารถฆ่าพวกมันได้ แม้พวกมันจะระดับสูงกว่าสัตว์อสูรแมลงสาบยักษ์หลายระดับ
สัตว์อสูรเสือดาวหางแมงป่องยักษ์ มีระดับสูงสุด 298 ระดับต่ำสุด 250 พวกมันได้บุกโจมตีเมืองอมตะด้วยกำลังพลเกือบ 30 ตัว แต่ถูกยอดฝีมือเกือบ 200 คนโอบล้อมเอาไว้
ไอรีสได้ควบคุมกำลังคนเกือบ 80 คน โอบล้อมด้านขวา คาร่าได้ควบคุมกำลังคนเกือบ 70 คนโอบล้อมด้านซ้าย โดยมีนางฟ้าอมตะบุกโจมตีพวกมัน พร้อมลูกสมุนยอดฝีมืออีก 50 คน ที่ช่วยเธอปราบปรามสัตว์อสูรเสือดาวหางแมงป่อง
นางฟ้าอมตะปัจจุบันมีระดับพื้นฐาน 353 เธอจึงฆ่าสัตว์อสูรได้ไม่ยากนัก ส่วนลูกสมุนของเธอก็ล้วนมีระดับพื้นฐาน 200 ขึ้นทุกคน
ไอรีสปัจจุบันมีระดับพื้นฐาน 315 ส่วนคาร่ามีระดับ 317 ทุกคนจึงไม่มีใครเกรงกลัวสัตว์อสูรที่มีระดับต่ำกว่าตนเอง แม้ฝ่ายตรงข้ามจะยกระดับขึ้นมาได้ แต่ก็ยังต่ำกว่าพวกเธออยู่ดี
นางฟ้าอมตะสวมเกราะปราณสร้างสรรค์และใช้พลังยุทธ์ฆ่าพวกมันทิ้งอย่างง่ายดาย แม้แต่จ่าฝูงก็ไม่ใช่คู่มือของเธอนางฟ้าอมตะใช้เวลาเกือบครึ่งชั่วโมงก็ฆ่าพวกมันได้ทั้งหมด
ทรัพย์สมบัติที่ดรอปออกมาถูกเจ้าหน้าที่คลังของเมืองอมตะเก็บไปทั้งหมด ยกเว้นแก่นอสูรที่น่าสนใจ นางฟ้าอมตะเธอจะเก็บเอาไว้ศึกษาก่อน ส่วนจะให้ใครเธอจะตัดสินใจในภายหลัง
การต่อสู้ในครั้งนี้นางฟ้าอมตะได้แก่นอสูรเพียง 3 ชิ้น ที่เหลือก็ล้วนเป็นเหรียญเงิน และอุปกรณ์ที่ได้จากซากศพสัตว์อสูรเสือดาวหางแมงป่อง
“คิคิคิ หางของมันแข็งแกร่งจริงๆ น่าเสียดายเอาไปเป็นอาวุธไม่ได้”
ไอรีสกล่าวขึ้น
“เหอะๆ เธอจะเอาไปใช้ยังไง”
คาร่าเอ่ยปากถาม
“สะบัดและฟาดไง มันมีพิษด้วยไม่ใช่เหรอ ถ้าถูกฝ่ายตรงข้าม พวกเขาก็ต้องติดพิษ”
ไอรีสตอบ นางฟ้าอมตะหัวเราะขำ
“มันตายได้ ถ้าเอาไปฟาดใส่ศัตรูได้สองสามครั้ง พิษมันก็คงหมดไม่สามารถใช้งานได้อีก”
นางฟ้าอมตะตอบ
“เพราะงี้ไง ฉันจึงบอกมันเอาไปใช้ทำอาวุธไม่ได้”
คาร่ากล่าวขึ้นพร้อมกับยักไหล่
“เลิกเถียงกันเถอะ มาช่วยกันเก็บซากศพของพวกมันดีกว่า อย่างน้อยก็ได้เขี้ยวของพวกมันไปขาย ดูสิ! ฉันได้ผ้าห่มหนังสัตว์อสูรเสือดาวหางแมงป่องด้วย”
นางฟ้าอมตะพูดพร้อมกับชูผ้าห่มขึ้น เธอได้รับมันจากการฆ่าจ่าฝูงสัตว์อสูรเสือดาวหางแมงป่องตาย
“มันเป็นของวิเศษแบบไหน”
ไอรีสถาม
“อืม…ฟื้นฟูประสิทธิภาพของร่างกายเร็วกว่าปกติ 10%”
นางฟ้าอมตะตอบ
“ใช้ได้เลยนะ เธอต่อสู้บาดเจ็บบ่อยๆ ควรจะมีไว้เองสักผืน เอาไว้คืนค่าพลังยุทธ์”
ไอรีสกล่าวขึ้น นางฟ้าอมตะพยักหน้ารับ และเก็บเขาไปไว้ในกระเป๋ามิติของเธอ ส่วนชิ้นส่วนอื่นๆ ล้วนเก็บเข้าไปในคลัง เตรียมแจกจ่ายบางส่วนให้กับลูกกิลด์ของเธอ
ระหว่างที่ทุกคนเก็บซากสัตว์อสูรไอรีสก็อดพูดขึ้นมาไม่ได้
“ช่วงนี้เธอรู้สึกแปลกๆ ไหม”
ไอรีสถาม
“แปลกยังไง”
คาร่าถามกลับ
“สถานการณ์โดนรวมมันสงบเกินไป แม้จะมีการฆ่าฟันกัน แต่ก็เป็นเมืองใหญ่ปราบเมืองเล็ก แต่ไม่มีการต่อสู้กันของเมืองใหญ่ๆ ทั้งสองแห่งเลย”
ไอรีสตอบ
“มันก็ดีแล้วไม่ใช่เหรอ”
คาร่าถาม ไอรีสถอนหายใจกล่าวขึ้นว่า
“ฉันเคยเล่นมาหลายเกมแล้ว ถ้าเกิดเหตุการณ์แบบนี้ขึ้น มีโอกาสจะเกิดสงครามใหญ่ในเร็วๆ นี้แน่”
“สงครามใหญ่”
คาร่ากล่าวพึมพำ
“ไอรีสพูดถูกต้อง ดังนั้นช่วงนี้พวกเราจะต้องพัฒนาให้เร็วที่สุด ถ้าสงครามใหญ่เกิดขึ้น คนที่จะรอดจะต้องแข็งแกร่งที่สุด และพวกเราจะต้องรอดไปให้ได้”
นางฟ้าอมตะกล่าวขึ้น
“แล้วเรื่องเมืองเกื้อกูล ส่งคนมาติดต่อจะตอบพวกมันยังไง พวกมันไม่ใช่เมืองไก่กานะ ถ้าจัดอันดับเมืองทั้งหมด ในแดนภูติ พวกมันแข็งแกร่งมากๆ และมีความเป็นไปได้จะแข็งแกร่งกว่าพวกเราอยู่เล็กน้อย”
ไอรีสเอ่ยปากถามเรื่องอื่นๆ
“พวกเราคงต้องตอบปฏิเสธไป”
นางฟ้าอมตะตอบ
“ถ้าพวกมันบุกมาโจมตี พวกเราจะทำอย่างไร”
ไอรีสถามต่อ
“ถ้ามันต้องการหาเรื่อง ก็ต้องมาวัดดวงกัน ฉันมั่นใจ คนของพวกมันจะต้องตายเกือบหมด จึงจะเอาชนะพวกเราได้ ถ้าพวกมันคาดเดาสถานการณ์ออก พวกมันจะไม่โจมตีพวกเราในเร็วๆ นี้”
นางฟ้าอมตะตอบน้ำเสียงมั่นใจ
“พวกเราจะไม่หาพันธมิตรเลยหรือ นอกจากพวกเราจะมีปัญหากับเมืองเกื้อกูล เมืองที่อยู่ในบริเวณนี้ก็จ้องมองพวกเราตาเป็นมัน ถ้ามีการต่อสู้ขึ้นมา พวกมันอาจจะบุกมาผสมโรงด้วยก็ได้”
คาร่าคาดการณ์
“เรื่องนี้แก้ปัญหาได้ไม่ยากหรอก”
ไอรีสกล่าวขึ้น
“ทำยังไงล่ะ”
คาร่าเอ่ยปากถาม ไอรีสยกมือขึ้นและเชือดไปที่คอตัวเอง
“จัดการพวกมันก่อน”
“ไม่ได้หรอก ถ้าพวกเราบุกพวกเขาก็เท่ากับพวกเราเป็นผู้ก่อสงครามก่อน เมืองเกื้อกูลอาจจะใช้โอกาสนี้ประกาศโค่นล้มพวกเราก็ได้ ใครจะไปรู้”
นางฟ้าอมตะตอบ
“พวกเราไม่มีทางถอยแล้วสินะ”
ไอรีสถาม นางฟ้าอมตะยิ้มบางๆ ก่อนจะกล่าวขึ้นว่า
“ตั้งแต่พวกเราสร้างเมืองก็ไม่มีทางถอยแล้ว พวกเราจะต้องบุกต่อไปจนถึงปลายทาง ส่วนจะสำเร็จหรือไม่ มันก็ขึ้นอยู่กับพวกเราแล้ว”
“ใช่ เพื่อเมืองที่ยิ่งใหญ่ของพวกเรา”
คาร่ากล่าวขึ้นเสียงดัง
“เฮอ…โอเค เพื่อเมืองที่ยิ่งใหญ่”
ไอรีสกล่าวขึ้นอีกคน นางฟ้าอมตะหัวเราะขำ แต่ก็ไม่ได้พูดอะไร
“จริงสิ ตั้งแต่มีข่าวเมืองแห่งภูติบุกไปปราบเมืองทั้งเจ็ดภายในวันเดียว จนถึงบัดนี้ ระดับพื้นฐานเมืองของพวกเขา ก็ขึ้นช้ามาก พวกเขาต้องการครอบครองอันดับสุดท้ายหรือไงนะ”
คาร่ากล่าวต่อ
“เธอไม่ได้อ่านข่าวประจำเมืองภูเขาเหรอ”
ไอรีสถามกลับ
“ไม่ได้อ่านอ่ะ ฉันยุ่งกับการปรับระดับตลอด หยุดอ่านข่าวมาเป็นเดือนแล้ว”
คาร่าตอบ ไอรีสหัวเราะกล่าวต่อไปว่า
“มีคนที่ไปดูเมืองของฉางฟงมาแล้ว พวกเขาเล่าให้ฟังว่า เมืองแห่งภูติเลือกสร้างเมืองเป็นระดับสุดยอด ใช้หินศิลาแดงเยอะมากๆ น่าจะใช้เยอะกว่าเมืองของพวกเราอีก”
“เมืองระดับสุดยอด”
คาร่ากล่าวขึ้นเบาๆ
“ใช่ เมืองระดับสุดยอดสร้างยากมากๆ ในเกมแดนภูติแทบไม่มีใครคิดจะสร้างเลยมั้ง และที่คิดจะสร้าง ก็กลายเป็นเมืองร้างหมดแล้ว เพราะหาหินศิลาแดงมาสร้างไม่ได้ ปัจจุบันเมืองที่สร้างใหม่จึงหันไปสร้างเมืองแบบธรรมดากันหมด”
ไอรีสกล่าวอธิบาย
“เมืองระดับสุดยอดสร้างได้แล้ว มันดียังไง”
คาร่าถามต่อ
“มันยากต่อการทำลายนะสิ ขนาดเมืองทั้งเจ็ดรุมโจมตี ยังทำอะไรเมืองแห่งภูติไม่ได้เลย ถ้าเป็นเมืองธรรมดาไม่เกินหนึ่งวัน เมืองนั้นเละกลายเป็นโจ๊กแล้ว”
ไอรีสตอบ
