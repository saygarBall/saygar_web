ตอนที่ 13 ถูกจู่โจม
กุมภาปรายตามองเอกชัย เขายิ้มบางๆกล่าวขึ้นว่า
“พ่อ อาชาติชายมาที่นี่เหรอครับ”
เอกชัยที่เพิ่งจะคุยโทรศัพท์เสร็จปรายตามองกุมภา เขายักไหล่กล่าวต่อไปว่า
“ใช่! ลูกรู้ได้ยังไงกัน”
กุมภาชี้นิ้วไปยังกระป๋องโค๊ก และชี้ไปยังรอยขูดและรอยบีบตรงกระป๋อง
“อาชาติชายชอบทำแบบนี้เป็นประจำเวลาไปคุยงาน หรือไปกับผม”
กุมภาตอบ เอกชัยเดินมาหยิบกระป๋องไปดู เขาส่ายหน้า เพราะใครๆ ก็บีบกระป๋องโค๊ก มันจึงเป็นไปไม่ได้ ที่กุมภาจะดูออก ชาติชายมายังห้องแห่งนี้
กุมภาชี้นิ้วไปยังตำแหน่งที่เขาดูออกกล่าวว่า
“อาชาติชายติดนิสัยใช้นิ้วขูดกระป๋อง ซึ่งไม่ค่อยมีใครนิยมทำกันนัก”
กุมภากล่าวอธิบายพร้อมกับชี้นิ้วบอกตำแหน่งที่อาชาติชายชอบทำสัญลักษณ์เอาไว้ เอกชัยมุมปากกระตุก เอาอดไม่ได้ที่จะเอ่ยปากถาม
“ถ้าพ่อเป็นคนไปโน่นไปนี่ ลูกจะรู้หรือเปล่า”
เอกชัยถาม
“ไม่รู้ครับ”
กุมภาตอบรับยิ้มๆ เอกชัยถึงกับหางคิ้วกระตุก มันเป็นไปได้ยังไงลูกชายตัวเองกับเดาไม่ออกเขาไปไหน แต่กลับพี่ชายของเขากลับรู้ นี่มันไม่ยุติธรรมสักนิด
กุมภาเหมือนจะเข้าใจความคิดของเอกชัยอยู่บ้าง เขาจึงกล่าวขึ้นว่า
“เหตุผลที่ผมไม่รู้ เพราะพ่อไม่เคยจะทิ้งหรือทำอะไรให้เป็นชิ้นเป็นอัน ดังนั้นมันจึงเป็นไปไม่ได้ ผมจะคาดเดาออกพ่อเคยมาที่นี่หรือเปล่า”
กุมภาตอบ
เอกชัยนิ่งคิด กุมภาพูดถูก เพราะเครื่องดื่ม เขาก็ไม่เคยดื่มซ้ำกัน โรงแรมก็พักไปเรื่อยๆ ไม่เคยเลือกอะไรจำเจ มันจึงเป็นไปไม่ได้ ที่กุมภาจะคาดเดาออก
ลินดาเดินมานั่งบนโซฟา เธอพ่นลมหายใจออกมาเบาๆ
“เธอเป็นอะไรหรือเปล่า”
เอกชัยเดินมานั่งลงข้างๆ เธอและใช้มือกอดไหล่ของเธอ
“ถ้าไม่ได้ลูกชายช่วย บางทีฉันอาจจะถูกจัดการไปแล้วก็ได้”
ลินดากล่าวขึ้น
“โอ…ลูกชายพวกเราเก่งขนาดนั้นเชียว”
เอกชัยเอ่ยปากถาม
“ใช่! ลูกชายของพวกเราจัดการศัตรูที่จะมาจัดฉันได้ถึง 10 กว่าคน โดยที่พวกเราไม่ได้ออกจากห้องเลย พวกเขาต่างก็ตกใจรีบขึ้นรถหลบหนี”
ลินดาอธิบาย และได้พูดอีกหลายอย่าง จนเอกชัยถึงกับตะลึงจนพูดอะไรไม่ออก เขานึกไม่ถึงจริง การที่กุมภาไปเป็นทหาร มันจะทำให้เขาเก่งขนาดนี้
“นี่แกไปฝึกอะไรมาบ้างว่ะ ไอ้ลูกชาย”
เอกชัยเอ่ยปากถาม กุมภายักไหล่กล่าวต่อไปว่า
“ผมก็ฝึกทั่วไปครับ วิ่ง ว่ายน้ำ ชกมวย ยิงปืนอะไรพวกนี้แหละครับ”
คำตอบของกุมภาเหมือนมันเป็นเรื่องง่ายๆ เอกชัยถึงกับพูดอะไรไม่ออก มันแทบเป็นไปไม่ได้ ที่ลูกชายจะยิงปืนแม่นขนาดนั้น
“ตามที่แม่แกเล่ามา ฉันรู้สึกแกยิงปืนแม่นมากเลยนะ มันเป็นไปได้เหรอ”
เอกชัยถาม กุมภายักไหล่
“เรื่องง่ายๆ ตราบใดปืนยาวมีกล้องเล็ง ใครๆ ก็ยิงแม่นได้ทั้งนั้นแหละครับ”
กุมภาตอบยิ้มๆ เอกชัยพยักหน้ารับ
“เรื่องปืนติดกล้อง นี่มันผิดกฎหมายของประเทศไทยนะ ถ้าแกมีไว้ครอบครอง แกระวังตำรวจจับแกเข้าคุกนะ กุมภาฉันบอกเอาไว้ก่อน”
เอกชัยกล่าวขึ้น
“พ่อไม่ต้องห่วงผมหรอก ผมมีใบอนุญาตครอบครอง และผมก็ไม่ได้พบมันไปไหนมาไหนด้วย ดังนั้นผมจึงไม่ได้ทำผิดอะไร”
กุมภาตอบยิ้มๆ
“ไอ้หนู แกใช้ปืนยาวยิงคนนะโว้ย”
เอกชัยเอ่ยปากขึ้น กุมภาหัวเราะขำ
“ตำแหน่งที่ผมยิงใส่คนร้าย มันไม่ผิดกฏหมายหรอกครับ ผมไม่ได้ต้องการชีวิตพวกเขาผมแค่ป้องกันตัว อีกอย่างพวกเขาไม่มีทางบอกใครหรอกครับ เพราะมันจะทำให้พวกเขาขายหน้า”
กุมภาตอบยิ้มๆ
“อืม…แกพูดมาจริงก็ดี แต่ยังไงก็ตามพ่อจะไม่ยอมให้แกติดคุกเด็ดขาด พ่อจะคอยดูสถานการณ์ให้ก็แล้วกัน”
เอกชัยตอบรับ กุมภายักไหล่ไม่พูดอะไรอีก
“ตกลง พวกเราจะเอาอย่างไรกับ แมททิว”
ลินดาเอ่ยปากถามต่อ เอกชัยหมุนหมัดในมือ ราวกับต้องการจะอัดฝ่ายตรงข้ามจริงๆ
“ฉันไม่รู้เจ้าหน้าที่ของรัฐจะจับพวกเขาได้หรือเปล่า ถ้าจับเขาได้ ฉันขออัดเขาสักหมัดก็แล้วกัน ที่เหลือก็ให้เจ้าหน้าที่ดำเนินคดีเขา”
เอกชัยกล่าวขึ้น
“อัดเขา มันจะทำให้พ่อติดคุกนะครับ”
กุมภากล่าวขึ้น
“แล้วไง ฉันจะอัดมันสักหมัด ฉันยอมเสียค่าปรับ เพื่อแลกกับความสะใจของฉัน ต่อให้เสียสักล้าน ฉันก็ขนหน้าแข้งไม่ร่วงหรอก”
เอกชัยตอบ ด้วยความโกรธแค้น พวกเขาเป็นแค่นักลงทุน ที่ให้เงินกับนักวิจัย แต่พวกเขากลับถูกคนที่ผิดหวัง ทำวิจัยไม่สำเร็จโกรธแค้น และมาเล่นงานพวกเขา เอกชัยจึงโกรธมาก เพราะเหตุผลการทำร้ายมันน้อยเกินไป เขาจึงอยากจะอัดพวกเขาสักหมัด เพื่อเรียกสติกลับคืนมา
ระหว่างนั้นเองโทรศัพท์ของเอกชัยก็ดังขึ้น เขากดรับสายและพูดคุยกับฝั่งตรงข้ามสักพัก เอกชัยก็ยิ้มบางๆ เขานึกไม่ถึงจริงๆ ภายในเวลาไม่กี่ชั่วโมง เจ้าหน้าที่รัฐก็จับทุกคนได้
เมื่อเอกชัยกดวางสายเขาก็หันไปมองทุกคน
“ฉันมีข่าวดีมาบอกทุกคน”
เอกชัยกล่าวขึ้น
“ข่าวดีอะไรหรือ ทำให้คุณยิ้มแบบนี้ได้ จะต้องมีข่าวดีๆ มากๆ แน่เลย”
ลินดาเอ่ยปากถาม
“ใช่! เจ้าหน้าที่ภาครัฐ จับกลุ่มคนที่ไปเล่นงานเธอได้แล้วนะสิ”
เอกชัยตอบ ลินดาถึงกับดวงตาทอประกาย เพราะการจับทุกคนได้ก็จะทำให้เธอและลูกชายใช้ชีวิตได้ปลอดภัยยิ่งขึ้นไม่จำเป็นต้องระวังภัยอีก
“เจ้าหน้าที่รัฐให้ลินดาไปดูพวกเขา เธอจะไปไหม”
เอกชัยเอ่ยปากถาม
“ไปสิ ฉันอยากไปเห็นแมททิวอีกครั้ง และต้องการถามเขา ทำไมพวกเขาต้องการเล่นงานพวกเรา ทั้งๆ ที่ฆ่าพวกเราไปมันก็ไม่ทำให้งานวิจัยของพวกเขาดีขึ้น”
ลินดาตอบ
“งั้นพวกเราก็รีบไปกันเถอะ พวกเขามีเวลาให้พวกเราเล็กน้อยเท่านั้น”
เอกชัยกล่าวขึ้น กุมภาที่นั่งอยู่บนโซฟาจึงกล่าวขึ้นว่า
“เออ…ผมไม่ไปได้หรือเปล่าครับ ผมไม่ชอบนักข่าว”
“ไอ้ลูกชายแกไม่ต้องกังวลหรอก สถานที่ซึ่งพวกเราจะไป ไม่ได้มีนักข่าวสักคน นอกจากทหารและคนสำคัญอีกหลายคน เขาให้โอกาสพวกเราได้พูดคุยกับคนร้าย ตามที่ฉันร้องขอไป”
เอกชัยกล่าวขึ้น
“งั้นก็รีบไปกันเถอะ”
ลินดากล่าวขึ้น หลังจากนั้นทุกคนก็ใช้ลิฟต์ลับลงไปยังชั้นใต้ดิน กุมภาเองก็อยากจะเห็นแมททิวชัดๆ เหมือนกัน เขาสนใจฝ่ายตรงข้าม นำกำลังคนชาวต่างชาติเข้ามาในประเทศไทยได้อย่างไร
เอกชัยเดินนำหน้า ตามด้วยลินดา และกุมภา โดยมีบอดี้การ์ดเดินตามหลังมาอีกหลายคน ครั้งนี้เป็นการไปดูคนร้ายจึงจำเป็นต้องใช้บอดี้การ์ดจำนวนมาก
ไม่นานทุกคนก็มาขึ้นรถตู้ พี่นิษาเป็นคนขับรถที่เอกชัย ลินดาและกุมภานั่งอยู่ รถได้แล่นออกจากโรงแรม โดยมีรถของบอดี้การ์ดวิ่งนำและวิ่งตาม
กลุ่มนักข่าวพากันขับรถตาม แต่ก็ถูกรถของบอดี้การ์ดขวางเอาไว้ รถตู้ของเอกชัยจึงใช้เวลาขับไปยังเป้าหมาย โดยใช้เวลาทั้งหมดเกือบหนึ่งชั่วโมง
รถตู้สีขาวแล่นเข้าไปในโกดังขนาดใหญ่ ซึ่งภายในมีกลุ่มนักฆ่าหลายคนถูกพันธนาการเอาไว้ นอกจากนี้ยังมีกลุ่มทหารมากมายยืนคุมสถานการณ์ตามจุดต่างๆ เมื่อรถตู้สีขาวจอดนิ่ง บอดี้การ์ดชายก็เดินมาเปิดประตูรถให้กับเอกชัย ลินดา และกุมภา เอกชัยก้าวเท้าลงมาเป็นคนแรก
ชาติชายเดินเข้ามาพูดคุยกับเอกชัย ส่วนลินดาและกุมภายังคงยืนข้างรถตู้ ยังไม่ได้เดินไปไหน เพราะพวกเขาไม่รู้คนร้ายเวลานี้อยู่ที่ไหน
หลังจากเอกชัยและชาติชายพูดคุยกันเสร็จสิ้น ก็มีนายทหารมาเชิญเอกชัย ลินดาและกุมภาไปยังห้องที่อยู่ด้านใน ชาติชายเดินเข้ามาใกล้กับกุมภา
“เจอพ่อกับแม่แล้วเป็นไงบ้าง”
ชาติชายเอ่ยปากถาม
“ก็ดีครับ”
กุมภาตอบยิ้มๆ
“เรื่องปืนยาวเก็บเสียงฉันจัดการให้เรียบร้อยแล้ว และได้พูดคุยกับคุณนิษา เธอจะยอมรับเองได้ช่วยเหลือคุณลินดา ส่วนนายไม่มีส่วนเกี่ยวข้องใดๆ”
ชาติชายกล่าวขึ้นเบาๆ กุมภาพยักหน้ารับ
“ขอบคุณครับ คุณอา”
กุมภาตอบรับ
ไม่นานทุกคนก็เดินมาถึงห้องพักภายในโกดัง และจากกล้องวงจรปิด ทุกคนจึงสามารถมองเห็นคนภายในห้องได้ โดยไม่จำเป็นต้องเข้าไป
“เป็นไงบ้างครับ”
ชาติชายเอ่ยปากถาม เอกชัยชี้นิ้วไปยังร่างของแมททิวที่ถูกพันธนาการและนั่งอยู่บนเก้าอี้กับชายฉกรรจ์อีกหลายคน พวกเขาถูกจับได้พร้อมกัน
“คนนี้คือ แมททิว”
เอกชัยกล่าวขึ้น ลินดาพยักหน้ารับ
“เธอชายคนนี้แน่นอนค่ะ ที่ไปเล่นงานฉันกับลูกชายที่คอนโด”
ลินดาตอบรับอีกเสียง
“โอเคครับ ถ้าคุณต้องการพูดคุยกับเขา กดปุ่มไมค์ที่ด้านหน้าของพวกคุณ และคุยกับเขาได้เลยครับ”
ชาติชายถามต่อ เอกชัยรีบยกมือขึ้น
“ผมต้องการถามอะไรบางอย่างกับเขา แต่ผมไม่ชินกับการคุยแบบไม่เห็นหน้ากัน ผมขอเข้าไปพูดกับเขาได้ไหมครับ”
เอกชัยกล่าวขึ้น
“มันจะไม่ปลอดภัยนะครับ”
นายทหารคนหนึ่งกล่าวขึ้น
“ไม่เป็นไรหรอกครับ ระหว่างคนถูกพันธนาการมือทั้งสองข้างกับผมที่ปกติ ยังไงผมก็เหนือกว่าเขาครับ”
เอกชัยตอบยิ้มๆ
นายทหารหันไปมองชาติชาย เมื่อเห็นหัวหน้าพยักหน้า เขาก็หันไปมองเอกชัย
“ก็ได้ครับ พวกคุณจะเข้าไปกี่คนครับ”
นายทหารเอ่ยปากถามต่อ
“ผมจะเข้าไปคนเดียว”
เอกชัยกล่าวขึ้น
“เสียใจด้วยครับพ่อ ผมก็จะเข้าไปด้วยเหมือนกัน”
กุมภากล่าวแทรกขึ้น ทำให้เอกชัยชะงัก
“แม่ก็จะเข้าไปด้วยจ๊ะ”
ลินดากล่าวขึ้น
“ไม่ ไม่ ไม่ เธอห้ามเข้าไป เธอดูอยู่ที่นี่แหละ”
เอกชัยกล่าวคัดค้าน ลินดาคิดจะเถียง แต่เมื่อเห็นลูกชายดึงแขนเอาไว้ ลินดาจึงยอมอยู่ที่นี่ และปล่อยให้เอกชัยกับลูกชายเข้าไปแทน
เพื่อความปลอดภัย ทหารสอบถามกับเอกชัยเล็กน้อย เขาต้องการจะพูดคุยกับใครบ้าง เอกชัยไม่ต้องการจะพูดคุยกับคนอื่น เขาต้องการพูดคุยกับแมททิวคนเดียว เขาจึงระบุออกไป
ทหารก็ไม่รอช้า สั่งให้ลูกน้องนำตัวคนอื่นๆ ออกไปเหลือไว้เพียงแมททิวคนเดียว กุมภาหันไปเห็นสมุดเล่มใหญ่บนโต๊ะ เขาจึงหยิบมา และบอกให้เอกชัยยัดมันไว้ที่ท้อง
“เพื่อ…”
เอกชัยถาม กุมภายักไหล่กล่าวขึ้นว่า
“เพื่อความปลอดภัยครับพ่อ ไม่มีอะไรแน่นอน”
เอกชัยขี้เกียจจะเถียง เขาจึงได้หยิบเอาสมุดยัดเข้าไปไว้ในตำแหน่งที่กุมภาได้บอกไว้ ส่วนกุมภาก็หยิบสมุดเล่มหนาไปด้วย คนที่นำทั้งสองไปพบกับแมททิวคือ นายทหารคนหนึ่ง
เมื่อเดินเข้าไปในห้อง กุมภาก็เข้าไปประกบเอกชัยในทันที เขาไม่รู้จะเกิดอะไรขึ้น แต่การระมัดระวังอยู่ตลอดเวลา มันเป็นความเคยชินของเขาไปแล้ว
เมื่อแมททิวได้เห็นเอกชัยดวงตาของเขาก็วาวโรจน์จ้องมองเอกชัยโดนไม่วางสายตา เมื่อทหารเดินออกไป เอกชัยก็อดไม่ได้ที่จะกล่าวขึ้นว่า
“ฉันเอาเงินไปสนับสนุนงานวิจัยกลุ่มเพื่อนนาย แค่นี้นายกลับมาเล่นงานฉัน นายเป็นบ้าหรือเปล่าว่ะ”
เอกชัยถามเป็นภาษาอังกฤษ แมททิวเงยหน้าหัวเราะขำ
“นายหัวเราะทำไมกัน”
แมททิวจ้องมองเอกชัยอีกครั้ง
“ทำไมแกต้องให้เงินสนับสนุนไอ้แฟรงก์ด้วย แทนที่จะเป็นทีมฉัน การสนับสนุนของแก มันทำลายกลุ่มของฉันจนย่อยยับ โดยเฉพาะฉันถูกแฟนและลูกทิ้ง เพราะแกคนเดียว ฉันจึงไม่เหลืออะไรแล้ว”
แมททิวคำรามเป็นภาษาอังกฤษดังลั่น
“เงินของฉัน มันไม่ได้เกี่ยวอะไรกับนาย ฉันจะสนับสนุนใคร มันก็เรื่องของฉันไม่ใช่เหรอ”
เอกชัยถามต่อ
“เพราะแกทำแบบนั้น ทั้งงานวิจัยของฉันที่ทำมานานนับสิบปี และกลุ่มของฉันจึงต้องพังทลาย ทุกอย่างเป็นเพราะแก เพราะพวกแก เข้ามายุ่งเกี่ยว”
แมททิวร้องตะโกนดังลั่นเอกชัยถึงกับใช้มือบีบขมับ ในความคิดของเขา ไอ้เวรตรงหน้ามันไร้สาระสิ้นดี เหตุผลที่เขาได้ให้การสนับสนุนอีกทีม เพราะงานวิจัยของพวกเขาน่าสนใจกว่ากลุ่มของแมททิว
ระหว่างที่เอกชัยเผลอ แมททิวก็รีบยกแขนที่ถูกพันธนาการขึ้นข้ามศีรษะ กุมภาที่จับตาดูเขาอยู่ ถึงกับตะลึง เขาไม่คิดว่าวิศวกรคนนี้จะถอดกระดูกได้
ดวงตาของแมททิววาวโรจน์ เขาคว้ามือไปยังเข็มขัดของตัวเองในเวลาฉุกละหุก กุมภาเองก็เคลื่อนไหวเช่นกัน เขาโยนหนังสือเล่มหนาในมือออกไป พร้อมกับเคลื่อนร่างเข้าหาแมททิวราวกับจรวด
ปัง! เสียงปืน ที่ติดอยู่กับหัวเข็มขัดดังสนั่นหวั่นไหว กุมภาเคลื่อนร่างมาประชิดแมททิวพอดี เขาดีดเท้าซ้ายเตะเสยเข้าไปยังปลายคางฝ่ายตรงข้ามดังก๊อก
อ๊ากก! แมททิวกรีดร้อง
ร่างของเขาล้มฟาดไปกับพื้นและแน่นิ่งไปในทันที เป็นเวลาเดียวกับทหารที่อยู่ด้านนอกประตูก็ได้วิ่งกรูกันเข้ามาจับแมททิวเอาไว้
เอกชัยเวลานี้ ถูกลูกกระสุนเจาะใส่บริเวณท้อง จนร่างถลาล้มลงไปกับพื้นทหารรีบเข้ามาปกป้องเขา เพื่อไม่ให้แมททิวมีโอกาสทำร้ายซ้ำสอง โดยหารู้ไม่ แมททิวสลบไปเรียบร้อยแล้ว
ฟันของแมททิวถึงกับหักกระเด็นออกมาสามซี่ เลือดไหลออกมาจากปากเต็มไปหมด ชาติชายมองกุมภาที่กำลังยืนทำเป็นไม่รู้ไม่ชี้
“พ่อนายถูกยิง ไปดูก่อนเถอะ”
ชาติชายกล่าวขึ้น
“พ่อไม่เป็นไรหรอกครับ เขามีเกราะป้องกันตัวแบบหนาเชียว”
กุมภาตอบยิ้มๆ ชาติชายจึงเดินเข้าไปดูเอกชัย และพบว่า ช่วงท้องของเขามีหนังสือเล่มหนามาก และมีกระสุนติดอยู่ภายใน ชาติชายขมวดคิ้ว ปกติหนังสือไม่น่าจะป้องกันกระสุนได้ เขาจึงหันมามองกุมภาอีกครั้ง
“นั่นอีกเล่ม”
กุมภาตอบพร้อมกับชี้นิ้วไปยังหนังสือเล่มนั้น ชาติชายจึงหยิบหนังสือขึ้นมาดู เมื่อพบมันเป็นรอยกระสุนปืนเจาะทะลุ ชาติชายก็อดไม่ได้ที่จะส่ายหน้า
“หนังสือเล่มนี้มาจากไหนกัน”
ชาติชายเอ่ยปากถาม
“ผมโยนไปเองแหละ”
กุมภาตอบรับตามตรง ชาติชายหัวเราะขำ มองดูเอกชัยที่นั่งหน้าซีดเผือดบนพื้น ถ้าไม่ได้ลูกชายบอกเขา และให้เขาพกหนังสือเล่มนี้ ร่างของเขาอาจจะเป็นรูเรียบร้อยแล้ว
“ไอ้เวรเอ้ย ขอเตะสักทีเถอะ”
เอกชัยลุกขึ้นและทะยานเข้าไปจะเตะแมททิวที่สลบเหมือด แต่ร่างของเขาก็ถูกทหารรุมจับเอาไว้จนแน่น เอกชัยถูกลากออกไปจากห้องในทันที
ภายในห้องจึงเหลือ ชาติชาย กุมภาและทหารอีกหลายคน ชาติชายอดไม่ได้ที่จะก้มร่างลงสำรวจปืนหัวเข็มขัด ก่อนจะบอกให้ทหารถอดเอาปืนเข็มขัดออกมาจากร่างของแมททิว และให้หามเขาไปยังห้องพยาบาล
“ดูแลเขาให้ดีด้วย อย่าให้เขาก่อปัญหาอีก”
ชาติชายเอ่ยปากสั่ง ทหารรับคำและหิ้วร่างของแมททิวออกไป
“เรื่องนี้คงแล้วแต่เอกชัยจะเอาผิดเขาเพิ่มไหม”
ชาติชายกล่าวขึ้น กุมภายิ้มบางๆ
“เอาผิดหรือไม่เอาผิด มันก็คงเหมือนเดิม อย่างน้อยแมททิวก็ต้องจำคุกในประเทศไทยไม่ต่ำกว่า 15 ปี ด้วยอำนาจของพ่อและแม่ของผม โอกาสแมททิวจะได้ลดโทษแทบไม่มี”
กุมภาตอบน้ำเสียงเรียบนิ่ง
“มันก็ไม่แน่หรอก เพราะอเมริกาคงส่งราชทูตมาพูดคุยในเร็วๆ นี้แน่”
ชาติชายกล่าวขึ้น
“งั้นพวกเราก็เชือดพวกเขาไปเลยไหมครับ ตัดปัญหาก่อน”
กุมภาถามขึ้น ชาติชายหัวเราะขำ
“คงไม่ได้หรอก แต่ด้วยอำนาจที่พ่อกับแม่นายถืออยู่ น่าจะพอทำให้อเมริกาไม่กล้าจะทำอะไรบุ่มบ่าม ไม่งั้นคงไม่ได้รับการสนับสนุนจากพ่อกับแม่นายอีก”
ชาติชายกล่าวยิ้มๆ กุมภาพยักหน้ารับ
“พ่อนายคงจะโกรธจนอารมณ์เสีย กลับไปปลอบใจพ่อนายก่อนเถอะ”
ชาติชายกล่าวพร้อมกับใช้มือตบไหล่ของกุมภา เขาพยักหน้ารับและเดินออกไปจากห้อง ไม่นานก็มาถึงห้องรวม ซึ่งมีเอกชัยกำลังใส่อารมณ์เต็มที่ และลินดากำลังปลอบใจเขา
“บ้าเอ้ยกำลังจะอัดมันสักหมัด แต่ถูกมันยิงใส่ก่อน”
เอกชัยโวยวายด้วยความหงุดหงิด
“คุณไม่เป็นอะไรใช่ไหม”
ลินดาเอ่ยปากถาม เอกชัยดึงหนังสือขึ้นมาโชว์กล่าวขึ้นว่า
“สมุดเล่มนี้ มันช่วยฉันเอาไว้ ถ้าไม่ได้มัน ลำตัวของฉันคงถูกยิงจนทะลุแล้ว ไอ้เวรแมททิวมันเลวมากๆ ฉันจะฟ้องมันอีกข้อหา จัดการมันให้มันติดคุกนานๆ”
เอกชัยบ่นเสียงดัง ลินดาถึงกับส่ายหน้า ใช้มือตบไหล่ของเอกชัยให้ใจเย็นๆ ส่วนกุมภาก็อดที่จะขำพ่อตัวเองไม่ได้ เขาเหมือนจะโกรธฝ่ายตรงข้ามจริงๆ
ลินดาปรายตามองกุมภากล่าวขึ้นว่า
“ลูกเป็นอะไรหรือเปล่าจ๊ะ”
“ไม่เป็นอะไรครับ แม่”
กุมภาตอบรับ ลินดาลุกขึ้นมากอดลูกชาย
“ขอบใจมาก ถ้าไม่ได้ลูกช่วย พ่อของลูกคงไปได้โรงพยาบาลแล้ว”
ลินดากล่าวขึ้นเบาๆ
“ผมเป็นลูก ยังไงก็ต้องช่วยพ่อของผมอยู่แล้วครับ และต่อให้ไม่ได้ผมช่วยเหลือ พ่อน่าจะมีแผลนิดเดียวเอง”
กุมภาตอบยิ้มๆ เอกชัยถึงกับค้อนขวัก
“ลูกปืนนะโว้ย ไม่ใช่ก้อนหิน ฉันขอบใจแกก็แล้วกัน”
เอกชัยกล่าวขึ้น
หลังจากพูดคุยกันอยู่สักพัก เอกชัย ลินดา และกุมภา ก็กลับที่พัก เอกชัยเหมือนแค้นฝังหุ่น เขาเรียกทีมทนายที่เก่งที่สุดมาจัดการแมททิว เพื่อให้เขาติดคุกนานที่สุด
ลินดาได้แต่หัวเราะขำไม่ได้คัดค้านอะไร ส่วนกุมภาก็เฉยๆ คดีในประเทศไทยมันก็เป็นแบบนี้ โอกาสที่ฝ่ายตรงข้ามจะต้องโทษประหารชีวิต แทบเป็นไปไม่ได้
เอกชัยไม่ต้องการเงินจากฝ่ายตรงข้าม เขายื่นคำขาดต้องการให้แมททิวติดคุกให้นานที่สุด เขาไม่ได้สนใจลูกสมุนที่มากับแมททิวด้วยซ้ำ เขาต้องการให้แมททิวติดคุกคนเดียว
กลุ่มของซางอี้เวลานี้ดวงตาเต็มไปด้วยรอยคล้ำ ทั้งคอบร้าและธันวาก็มีสภาพเดียวกัน พวกเขาทำงานจนไม่ได้หลับไม่ได้นอน ทั้งหมดกำลังขับรถกลับบ้าน
คอบร้าที่นั่งอยู่ในรถ กำลังจะหลับ แต่ก็ถูกธันวาปลุกให้ตื่น
“แกเป็นบ้าอะไรว่ะ ธันวา”
คอบร้าโวยวาย
“ห้ามนอนในรถโว้ย ถ้านายจะนอนก็ต้องกลับถึงบ้านก่อน”
ธันวาตอบพร้อมกับขับรถไปด้วย คอบร้าเบ้ปากหันไปมองซางอี้
“ซางอี้ ช่วยฉันจัดการธันวาหน่อย ไอ้หมอนี่มันบ้าไปแล้ว”
คอบร้าเอ่ยปากฟ้อง
“อย่ามายุ่งกับฉัน ตอนนี้ฉันไม่เกี่ยว พวกนายจะทำอะไรก็จัดการกันเอาเองเลย เออ…ฉันขอวันหยุดให้กับพวกนายไปแล้ว แต่ผู้พันมีคำสั่งลงมา ถ้าเอกชัยและลินดายังอยู่ในประเทศไทย พวกนายก็ยังหยุดพักไม่ได้”
ซางอี้ตอบ คอบร้ากับธันวาแทบจะกลั้นน้ำตาไม่อยู่
“ไอ้ครอบครัวนี้ แม่งจะไม่ให้ฉันได้พักสักนิดเลยเหรอ”
คอบร้าบ่น
“ใช่ ใช่ ดูสิขอบตาฉันดำคล้ำไปหมด”
ธันวาพูดพร้อมกับชี้นิ้วให้ซางอี้และคอบร้าดูขอบตาของเขา
“ใจเย็นๆ ทุกคน ผู้พันรู้แล้ว พวกเราตั้งใจทำงานกันมาก ท่านก็เลยให้โบนัสมาปลอบขวัญพวกเรา และได้โอนเงินเข้ามาในบัญชีของฉันแล้ว”
ซางอี้ตอบ
“จริงเหรอ เท่าไหร่”
คอบร้าเอ่ยปากถาม
“ไม่เยอะเหรอ แค่ 1 แสนบาท”
ซางอี้ตอบ คอบร้าถึงกับมุมปากกระตุก หนึ่งแสนบาทกับเงินที่ได้มาอย่างสุจริตถือว่าเยอะมากสำหรับเขา สมัยก่อนทุกคนล้วนได้เงินมาง่ายๆ พวกเขาจึงไม่เห็นมันสำคัญ แต่ปัจจุบันมันไม่ใช่
“ฮ่า ฮ่า ฉันขอพิซซ่าสักสองถาดนะ”
คอบร้ากล่าวขึ้น
“จัดไป เดี๋ยวสั่งให้เลย”
ซางอี้กล่าวจบ เขาก็เปิดโทรศัพท์เข้าแอปสั่งอาหาร ส่วนธันวาก็กำลังคิด ในที่สุดเขาก็ได้เมนูที่ต้องการ
“ฉันขอชุดไก่ทอด KFC ชุดใหญ่ 1 ชุด”
ธันวากล่าวขึ้น
“โอเค จัดไป”
ซางอี้กล่าวจบ เขาก็เริ่มกดสั่งอาหารให้กับธันวา ส่วนซางอี้เลือกที่จะกินหลายอย่างเหมือนกัน เขายังสั่งให้กับแคทและแก้วด้วย
“สั่งเสร็จเรียบร้อย วันนี้ก็กลับไปกินกันให้จุใจ รีบเร่งรถหน่อยธันวาเดี๋ยวไปถึงบ้านแล้ว ไม่มีคนจ่ายเงินค่าอาหาร ยัยแคทจะบ่นเอา”
ซางอี้กล่าวขึ้น ธันวาหัวเราะเร่งรถในทันที
คอนโดของสี่สาว เวลานี้ทุกคนกำลังนอนหลับพักผ่อน แต่อยู่ๆ ก็มีคนมาเคาะประตูห้อง หยกนภางัวเงียตื่นขึ้นมา และเดินไปส่องดูที่ตาแมว ซึ่งติดอยู่กับประตูห้อง
“ยามเหรอ มาเคาะประตูทำไมกัน”
หยกนภากล่าวจบ เธอก็เปิดประตู
“ลุงยาม มีอะไรหรือเปล่าคะ”
หยกนภาเอ่ยปากถาม
“เอ่อ…คือมีคนเอารถมาส่งให้กับคุณสายพินและคุณเจนจิราครับ ผมจึงขึ้นมาบอก”
ลุงยามตอบ
“ห๊ะ! รถยนต์เหรอ”
หยกนภาถาม
“ใช่ครับ ตอนนี้พวกเขาอยู่ด้านล่าง รอคุณสายพินกับคุณเจนจิราออกไปรับรถ พวกเขาถึงจะกลับครับ”
ลุงยามกล่าวอธิบาย หยกนภาพพยักหน้ารับ
“ขอบคุณค่ะลุงยาม อีกเดี๋ยวเพื่อนหนูจะลงไปรับค่ะ บอกพวกเขารออีกแป๊บเดียวนะคะ”
หยกนภากล่าวขึ้น
“ครับ”
ลุงยามตอบรับ และเดินกลับไป หยกนภาทำหน้ามึนงง ไม่เข้าใจทำไมอยู่ๆ ถึงมีรถมาส่งตั้งสองคัน โดยปกติแล้ว ถ้าเจนจิราจะซื้อรถ พวกเธอก็ต้องรู้ก่อนอยู่แล้ว
หยกนภาเดิมกลับไปภายในห้อง และกล่าวเสียงดัง
“ทุกคนตื่นได้แล้ว มีคนเอารถมาส่ง”
หยกนภาร้องเรียกเสียงดัง ทำให้ธารทิพย์ สายพิน และเจนจิราต้องตื่นขึ้นมา
“รถบ้าอะไร ของใคร ฉันไม่ได้สั่งนะ”
สายพินกล่าวน้ำเสียงเอื่อยๆ คล้ายกับยังง่วงนอนอยู่ หยกนภาเห็นเจนจิรากำลังเอาหมอนไปปิดหู เธอจึงเดินเข้าไปดึงหมอนออก และกล่าวขึ้นว่า
“พ่อเธออาจจะซื้อมาให้ก็ได้ รีบออกไปตรวจรับมันซะ คนมาส่งเขาจะได้กลับ”
“เฮอ…พ่อฉันเล่นอะไรเนี่ย คนยิ่งกำลังง่วงนอนอยู่”
เจนจิราบ่น
“อ้อม เธอไปเซ็นชื่อรับแทนฉันก็ได้”
เจนจิราบอก
หยกนภาถอนหายใจ และเดินไปยังระเบียบ เมื่อเห็นรถสปอร์ตเฟอร์รารี่หรูสีแดง และสีเหลืองสองคันจอดอยู่ด้านล่าง มันก็ทำให้หยกนภาตาเบิ่งโตเท่าไข่ห่าน
หยกนภารีบวิ่งเข้ามาดึงเจนจิราและสายพินลุกขึ้นจากที่นอน
“พวกเธอต้องไปรับรถเดี๋ยวนี้”
หยกนภากล่าวด้วยน้ำเสียงตื่นเต้น
“โอ้ยๆ ฉันปวดหัว พวกเธอร้องตะโกนทำไมเนี่ย”
ธารทิพย์โวยวายดังลั่น
“พวกเธอต้องลุกขึ้นมาเดี๋ยวนี้ เพราะไม่รู้ใคร เอารถมาส่งให้สายพินกับเจนจิราสองคัน มันเป็นรถสปอร์ตเฟอร์รารี่ สีแดงกับสีเหลืองด้วย ฉันไม่รู้มันราคาเท่าไหร่ แต่เคยเห็นในเน็ตมันราคาหลายล้านมาก”
หยกนภารีบกล่าว
ธารทิพย์ถึงกับตาเบิ่งโต ส่วนเจนจิรากับสายพินยังคิดว่า หยกนภาล้อเธอเล่น มันไม่มีทางที่พ่อของพวกเธอจะซื้อรถราคาแพงแบบนี้ให้เด็ดขาด
ธารทิพย์รีบไปเปิดหน้าต่างดูรถ เมื่อเห็นรถทั้งสองคัน ธารทิพย์ก็กรีดลั่นห้องจนสายพินและเจนจิราที่ยังงัวเงียไม่ตื่นดีตกใจ
“โอ้ย…คันสีแดงนั่นๆ คันละ 21 ล้าน ส่วนสีเหลือง 20 ล้าน ฉันจำได้”
ธารทิพย์วิ่งเข้ามา หยิบโทรศัพท์ไปเปิดดู สายพินและเจนจิราก็ตกใจเช่นกัน ทั้งสองคนวิ่งไปดูที่ระเบียบ เมื่อได้เห็นรถในฝันของพวกเธอ สองสาวก็ตื่นเต้นมาก
“รถฉัน รถฉันสีอะไร”
สายพินกล่าวน้ำเสียงสั่นๆ
“ฉันชอบสีเหลือง รถฉันต้องสีเหลืองแน่นอน”
เจนจิรากล่าวจบ เธอก็วิ่งออกจากห้องไปแล้ว ตามด้วยร่างของสายพิน ส่วนธารทิพย์และหยกนภาวิ่งตามหลังลงไป ธารทิพย์อดไม่ได้ที่จะชี้นิ้วบอกหยกนภา
“ราคานี้จริงๆ ด้วย”
ธารทิพย์กล่าวเสียงดัง
“พ่อของฟางฟางนี่ สุดยอดจริงๆ ซื้อรถมาให้ลูกสาวตั้งสองคัน”
หยกนภากล่าวขึ้นน้ำเสียงอิจฉา
“เดี๋ยวนะ ทำไมพ่อของฟางฟางถึงต้องซื้อรถมาให้ยัยสายพินด้วย”
ธารทิพย์ถามขึ้น หยกนภาถึงกับนิ่งอึ้งไป
“จริงด้วย”
หยกนภาตอบ
“โอ้ยปวดหัว ลงไปดูก็รู้เองแหละ”
ธารทิพย์กล่าวจบ ลิฟต์ก็ลงมาถึงชั้นล่างพอดี
ส่วนเจนจิรากับสายพินเวลานี้ได้วิ่งออกไปดูรถที่ด้านนอกแล้ว รถสปอร์ตคันสีแดงเป็นของสายพิน ส่วนสีเหลืองเป็นของเจนจิรา
ราคาของรถทั้งสองคันเท่ากัน แต่ด้วยสีแดง มีคนสนใจเล่นเยอะกว่า ราคามันจึงแพงกว่าคันสีเหลือง ทั้งสองเวลานี้กำลังเซ็นชื่อ รับรถมาเป็นของตัวเอง
พนักงานจากบริษัทเกือบสิบคนยืนรอด้วยความเคารพ ในขณะเดียวกันก็มีคนจากคอนโดแถวนั้นลงมาดูรถด้วย สีหน้าของพวกเขาเต็มไปด้วยความอิจฉา
สายพินกับเจนจิราเซ็นชื่อปุ๊บ เธอก็รับกุญแจและขึ้นไปนั่งในรถทันที พวกเธอพากันสำรวจไปทั่วรถอย่างยินดี ธารทิพย์และหยกนภาอดไม่ได้ที่จะเดินไปยืนอยู่ข้างรถของสายพิน
“พ่อของเจนจิรา ทำไมถึงซื้อรถให้เธอเนี่ย”
ธารทิพย์ถาม
“คิคิคิ ไม่ใช่พ่อของเจนจิราหรอก แต่เป็นพ่อบุญธรรมของฉันซื้อรถให้ต่างหาก”
สายพินตอบ
“พ่อของกุมภาเหรอ”
ธารทิพย์ร้องอุทาน สายพินพยักหน้ารับ
“ใช่ๆ มีพ่อกับแม่บุญธรรมมันดีจริงๆ ฉันได้ที่ดินและรถคันงามมาเป็นของขวัญสุดยอดเลย คิคิคิ”
สายพินกล่าวพร้อมกับหัวเราะ และสำรวจมองในรถอย่างกระตือรือร้น
“คุณหนูทั้งสอง มีอะไรจะถามพวกเราหรือเปล่าคะ”
พนักงานหญิงที่มาส่งรถเอ่ยปากถาม
“คุณพนักงาน ทะเบียนของพวกเราจะได้เมื่อไหร่คะ”
สายพินเอ่ยปากถาม
“ไม่เกินหนึ่งเดือนค่ะ”
พนักงานหญิงตอบน้ำเสียงนุ่มนวล
“เอ่อ…พวกเราต้องไปรับเองหรือทางบริษัทมาส่งคะ”
สายพินถามต่อ พนักงานหญิงยิ้มหวาน
“เนื่องจากคุณหนูเป็นลูกค้า VIP ทางเราจะดำเนินการให้ทั้งหมดค่ะ เมื่อทะเบียนรถทั้งสองคันออกเมื่อไหร่ พวกเราจะติดต่อมา ถ้าลูกค้าว่าง พวกเราก็จะมาติดตั้งให้เลยค่ะ ทางลูกค้าไม่ต้องกังวล”
พนักงานหญิงกล่าวอธิบาย
“เยี่ยมเลยค่ะ”
สายพินตอบรับ ส่วนเจนจิราเวลานี้สตาร์ทเครื่องแล้ว เช่น เดียวกับเจนจิรา
“อ้อมมาขึ้นรถเร็ว ส่วนทิพย์เธอไปกับส้มจีนนะ”
เจนจิราร้องตะโกนบอก หยกนภาก็ไม่รอช้าวิ่งไปขึ้นรถของเจนจิรา ส่วนธารทิพย์ก็กระโดดขึ้นรถของสายพิน พนักงานหญิงยิ้มหวานกล่าวต่อไปว่า
“ถ้ามีปัญหาอะไร โทรศัพท์หาได้เลยนะคะ พวกเราจะส่งช่างออกมาดูรถให้ในทันที”
“ค่ะ”
สายพินตอบรับ พนักงานหญิงโบกมือให้กับพนักงานคนอื่นๆ ทุกคนก็กระจายกันไปขึ้นรถ
“เอ่อ…ฉันลืมถามอีกเรื่องค่ะ”
สายพินกล่าวขึ้น พนักงานหญิงยิ้มกล่าวว่า
“เชิญถามได้เลยค่ะ”
“ฉันอยากจะถาม ลูกชายของคุณเอกชัย ได้ซื้อรถเหมือนพวกเราหรือเปล่าค่ะ”
สายพินกล่าวขึ้น พนักงานบริษัทหญิงทำหน้ามึนงง ก่อนจะกล่าวขึ้นว่า
“พวกเรามาส่งแค่รถสองคันนี้ค่ะ”
“ห๊ะ หมายความว่ายังไงกัน”
สายพินร้องอุทาน
“บางทีเขาอาจจะสั่งบริษัทอื่นก็ได้ค่ะ พวกเราจึงไม่รู้อะไร”
พนักงานหญิงตอบยิ้มๆ สายพินนึกขึ้นได้บางทีกุมภาอาจจะไม่ชอบรถเฟอร์รารี่ เขาอาจจะขอบ BMW หรือ เบนซ์ก็ได้ พวกเธอจึงไม่รู้เรื่องของกุมภา
“โอเคค่ะ ไว้เครื่องยนต์รถ ในอนาคตมีปัญหาขัดคล่อง จะโทรศัพท์ไปตามนะคะ”
สายพินกล่าวขึ้น
“ยินดีครับใช้ค่ะ คุณหนู”
พนักงานสาวตอบรับจบ สายพินก็ขับรถออกไป
สองสาวพยายามใช้โหมดต่างๆ ในการขับ พวกเธอสองคนชอบรถคันนี้มาก แต่พ่อกับแม่ไม่ยอมซื้อให้ เธอจึงได้แต่ฝัน เรียนจบจะซื้อมาขับ แต่ก็ไม่ได้คิด พ่อกับแม่บุญธรรมจะซื้อให้กับพวกเธอก่อน
“โอ้ย…โคตรอิจฉาเธอจริงๆ ให้ตายเถอะ”
ธารทิพย์กล่าวขึ้น
“คิคิคิ ช่วยไม่ได้ วาสนาใครวาสนามัน คิคิคิ เธอดูข้างนอกสิ คนมองพวกฉันกันหมด”
สายพินหัวเราะดังลั่นรถ
“เธอจะขับไปไหนเนี่ย”
ธารทิพย์เอ่ยปากถาม สายพินยังคงหัวเราะ และบอกว่า เธอจะขับไปหากุมภา และจะไปดูรถของเขาด้วย สายพินไม่พูดเฉยๆ แต่หยิบโทรศัพท์ขึ้นมาเชื่อมต่อกับระบบของรถตัวเองและโทรศัพท์ออกไป
“ฟางฟาง ได้ยินชัดเจนดีไหม”
สายพินเอ่ยปากถาม
“ชัดเจนมากส้มจีน ระบบเชื่อมต่อในรถ มันสุดยอดเลย กรีด!! ฉันอยากจะขับมันไปมหาลัยแล้ว”
เจนจิราตอบ
“ตอนนี้พวกเราก็ลองรถขับไปยังคอนโดของกุมภากันเถอะ เขาน่าจะได้รับรถใหม่จะพ่อเหมือนกัน”
สายพินเอ่ยปากชักชวน
“เอาสิ”
เจนจิราตอบรับ ไม่นานรถทั้งสองคันก็เคลื่อนออกจากคอนโด และมุ่งหน้าไปยังคอนโดของกุมภา ซึ่งอยู่ห่างออกไปเกือบ 3 กิโลเมตร
ด้านกุมภา หลังจากกินข้าวเที่ยวกับพ่อกับแม่ ทั้งสองคนก็ขอตัวไปทำธุระ ซึ่งกุมภาไม่ต้องการไปด้วย เขาจึงขอตัวกลับไปยังคอนโด โดยลินดาได้ให้นิษาไปส่ง
เมื่อลงรถที่คอนโด และพี่นิษาขับรถออกไปได้ไม่นาน ก็มีรถเฟอร์รารี่สองคัน ขับเข้ามา กุมภาจึงได้ปรายตามองด้วยความแปลกใจ ไม่นานรถทั้งสองคันก็ขับเข้ามาจอดใกล้ๆ กับเขา
สายพินและเจนจิราเปิดประตูรถลงมา
“พี่ชาย”
สายพินเรียกเขา ทำให้ขนแขนของเขาลุกตั้งชัน กุมภารีบตั้งสติให้ดี เพราะน้ำเสียงอ้อนแบบนี้ มันจะต้องมีสาเหตุแน่ๆ และเขาก็มั่นใจ ต้องเกี่ยวข้องกับรถทั้งสองคันชัวร์
สายพินวิ่งเข้ามาเกาะแขนของเขา
“ไหน ไหน รถของนายอยู่ไหน”
สายพินถาม
“รถอะไร ฉันไม่ได้ซื้อ”
กุมภาตอบ สายพินดวงตาเบิ่งโตเท่าไข่ห่าน
“ฉันกับฟางฟางยังได้รถจากพ่อกับแม่บุญธรรมเลย นายไม่ได้รถได้ยังไงกัน”
สายพินถาม พร้อมกับชี้นิ้วบอกเขา กุมภาหัวเราะขำ
“พ่อจะซื้อให้ฉันเหมือนกัน แต่ฉันบอกไม่ต้องการเอง ฉันมีรถคันเดียวก็ขี้เกียจล้างมันอยู่แล้ว ถ้ามีรถหลายคันรับรองฝุ่นเกาะเต็มคันแน่ๆ”
กุมภาตอบ
ธารทิพย์กับหยกนภา รับไม่ได้ กับคำตอบของกุมภา หางคิ้วของพวกเธอถึงกับกระตุก ส่วนสายพินกับเจนจิราหมดคำจะพูด หนุ่มๆ สาวๆ เดี๋ยวนี้ใครๆ พวกเขาก็ต้องการรถดีๆ เครื่องแรงๆ กันทั้งนั้น แต่หมอนี่กลับไม่ต้องการรถพวกนี้ กลุ่มสาวๆได้มองไปยังรถสีเขียวที่จอดอยู่บริเวณนั้น
“นายจะขับรถคันสีเขียวนี่ต่อไปหรือ”
สายพินถาม
“ใช่ ฉันชอบมัน เวลาขับก็ไม่ได้มีปัญหาอะไร เวลาจอดก็ไม่ต้องล็อครถ เพราะไม่มีใครมาขโมย โคตรปลอดภัย”
กุมภาตอบยิ้มๆ
“เหอะๆ นายชอบมัน เพราะว่า เวลานายขับไปไหน ไม่มีใครสนใจนายมากกว่า”
สายพินคาดเดาออก กุมภาใช้มือเขี่ยจมูก แต่ก็ไม่ได้พูดอะไร เขายอมรับข้อสันนิษฐานของสายพินถูกต้อง เขาชอบรถคันนี้ เพราะไม่มีใครสนใจเขานั่นเอง ถ้าเปลี่ยนไปขับเฟอร์รารี่ เวลาไปไหนคงจะหลบใครไม่ได้อีกแน่นอน
